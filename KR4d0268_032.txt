# -*- mode: mandoku-view; -*-
#+TITLE: 渭南文集
#+DATE: 2015-09-11 14:12:35.727833
#+PROPERTY: ID KR4d0268
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 32
#+PROPERTY: FILE SB04n0409-032渭南文集-卷第三十二.
<pb:KR4d0268_SBCK_032-1a>¶
渭南文集卷第三十二¶
　　　　　　　山　隂　陸　游　務觀¶
　　　　　墓誌銘¶
　　　　　右朝散大夫陸公墓誌銘¶
　陸氏自漢以来爲天下名族文武忠孝史不¶
　絶書比唐亡惡五代之亂乃去不仕然孝弟¶
　行扵家行義修於身獨有古遺法世世守之¶
　不以顯晦易也　宋興歴　三朝數十年秀¶
　傑之士畢出　太傅始以進士起家　楚公¶
<pb:KR4d0268_SBCK_032-1b>¶
　繼之陸氏衣冠之盛寖復如晉唐時徃徃各¶
　以所長見于世而材略偉然可紀者如公是¶
　也公諱宲字元珍曽祖吏部郎中直昭文館¶
　贈太傅諱翰　太傅兩子伯曰萬載縣令諱¶
　琪縣令生宿州符離縣主簿贈朝奉大夫儼¶
　仲曰國子博士贈太尉諱(珪)實生　楚公仕¶
　至尚書左丞諱佃公　楚公第五子大夫早¶
　卒無嗣子　楚公命公後焉任為假承務郎¶
　調台州寧海縣丞行令事遇事立決老吏宿¶
<pb:KR4d0268_SBCK_032-2a>¶
　姦畏懾縮栗不敢輒動巫以淫祀惑民悉捕¶
　寘于法習俗爲變㑹省丞官父老送公出境¶
　爭贐金帛公拒之不可至或泣下乃取絲一¶
　鈎歴杭州仁和縣尉越州司工曹事以舉爲¶
　蘇州長洲縣縣號繁劇且乆不治公至從容¶
　如無事而縣以大治以最遷郎就命通判眞¶
　州事發姦㐲申冤枉號稱神明州多大陂澤¶
　用事者方興水利官吏人人懷希望意謂且¶
　得厚賞公獨不人莫肯與測也而覆覈多誕¶
<pb:KR4d0268_SBCK_032-2b>¶
　謾遂置詔獄惟公獨免盗起青溪張甚至出¶
　大兵監司知公長於治劇共薦爲隨軍勘計¶
　官軍食漕浙江公建議潮汐贏縮不可必請¶
　令士卒各持三日糧舟至龍山果失期頼以¶
　無乏而主将怒護舟吏欲立斬之莫敢争者¶
　公獨慨然曰江行與平地異非吏罪且戮二¶
　人衆必大駭怯者求死強者委舟竄立敗事¶
　矣乃議分所載募民陸輦以行舟遂輕皆以¶
　時㑹雖沙磧湍瀨無害也衆多其謀而主將¶
<pb:KR4d0268_SBCK_032-3a>¶
　　終以戾其意不說凢與軍事者皆超擢獨公¶
　　更爲通判登州徙制置發運司幹當公事未¶
　　赴除江南東路轉運判官實代兄中散公寘¶
　　當時以爲榮部中饑公便宜留上供米六十¶
　　萬石損直予民而糴於他郡官無所亡失而¶
　　民頼以濟避親嫌移提舉京畿常平等事與¶
　　轉運提㸃刑獄皆置司陳留㑹金人犯京師¶
　　遊騎突至轉運提㸃刑獄倉卒避去故事兩¶
　　司皆兼提舉將兵及保甲而常平司弗與也¶
<pb:KR4d0268_SBCK_032-3b>¶
　　及是公獨不動以便宜招集燕山戍卒數千¶
　　雜以保甲日夜部勒習敎命舊將張憲統之¶
　　扼據要害虜旣不能犯而潰卒亦不爲亂措¶
　　置號令赫然有大將風采因間道上章自劾¶
　　且乞犒軍詔釋罪從所請方是時虜剽掠四¶
　　出陳留適當其衝㣲公㡬殆議者謂宜出入¶
　　兵間以盡其材而公罷歸矣屏居常州無錫¶
　　縣讀書賦詩以自適𥘉甚貧約公才具高旣¶
　　不仕因治産業甫數年家大贍足然取予有¶
<pb:KR4d0268_SBCK_032-4a>¶
　大略不務苛碎凶年賑貸至傾倉庾無少計¶
　惜鄰里疾病嫁娶喪葬有弗給者不待告而¶
　賙之然必以暮夜曰吾畏人知也蓋公雖退¶
　而家居然有所爲猶卓卓如此使得盡其材¶
　於多故時視古所謂功名之士豈逺哉𥘉¶
　太傳遇異人得祕訣服氣仙去公晚而嗣其¶
　學起居康寧齒髮不衰疾巳革猶不亂以紹¶
　興十八年閏八月四日卒年六十有一官至¶
　右朝散大夫遺命塟太湖之東大浮山之原¶
<pb:KR4d0268_SBCK_032-4b>¶
　以宜人徐氏祔宜人尚書禮部貟外郎君平¶
　之女有賢徳善筆札文辭先公二十有九年¶
　卒四男子演某官仕以㢘直稱亦以故不得¶
　志後公十一年卒淙某官洝某官渲某官一¶
　女子適(某)官叚彬孫若公既葬十有五年淙¶
　等始屬公從子某爲銘銘曰¶
　　　以公之材遭時艱虞馳騁功名公蓋有¶
　　　餘世方尚法豪傑斥踈亦或知之旁睨¶
　　　欷歔卒歛智略老子里閭二十三年燕¶
<pb:KR4d0268_SBCK_032-5a>¶
　　　及惸孤大浮之原其下震澤春秋奉祠¶
　　　世世無斁¶
　　　　陳君墓誌銘¶
　建炎四年　先君㑹稽公奉祠洞霄屬中原¶
　大亂兵祲南及呉楚謀避之逺遊而所在盗¶
　賊充斥莫知所郷有惟悟道人者東陽人爲¶
　先君言同邑有陳彦聲名宗譽其義可依其¶
　勇可恃彦聲事親孝父死貲百萬悉推以予¶
　弟脫身躬耕復致富饒宣和中盗發旁郡東¶
<pb:KR4d0268_SBCK_032-5b>¶
　陽之民有將應之者頼彦聲爲言逆順禍福¶
　得不從亂安撫使劉忠顯公因命悉將其郷¶
　之兵彦聲設方略明部伍盡出家貲激使用¶
　命者有潰卒阻林莽且數百人彦聲馳一馬¶
　自徃招之皆感泣願効死東陽當橫潰中而¶
　能獨全不爲盗區者彦聲之力也劉公竒其¶
　材欲官之辤不肯受至建炎𥘉群盗四合州¶
　縣復以禦賊事屬彦聲方是時所立尤壯偉¶
　及論賞則又固辤　先君聞之大喜曰是豪¶
<pb:KR4d0268_SBCK_032-6a>¶
　　傑士眞可託死生者也於是奉　楚國太夫¶
　　人間關適東陽彦聲越百里來迎旗幟精明¶
　　士伍不譁既至屋廬器用無一不具者家人¶
　　如歸焉居三年乃歸彦聲復出境餞別泣下¶
　　霑襟巳而　先君捐館舎予兄弟遊宦四方¶
　　念無以報之每愓然不自安乾道二年予歸¶
　　自豫章一日有衰經來見者則彦聲之子愔¶
　　也泣曰先君晚歲竟以前功𥙷承信郎遇登¶
　　極恩遷承郎節盰眙軍守嘗奏爲㳂淮廵檢¶
<pb:KR4d0268_SBCK_032-6b>¶
　　不赴不幸以去年三月某日殁矣享年七十¶
　　四將以今年十一月某日塟于猿騰山之原¶
　　遺言求銘嗚呼是蓋嘗有德於予家者義不¶
　　可辤彦聲曽大父用之大父希觀父奓娶羅¶
　　氏以子囬授恩封孺人六男子恂忱惲懌愔¶
　　恪恂忱皆吉州助教懌成忠郎新差監光化¶
　　軍在城都酒稅女一人適貴州助教盧敏求¶
　　孫男二十一人溥泳源淮汜湜深潜㳂澹淳¶
　　浚汲潚㳙皆業進士滋汪潭準淇濤洋尚㓜¶
<pb:KR4d0268_SBCK_032-7a>¶
　孫女二十人適進士王宦范庭艾胡詠保義¶
　郎路光祖進士葛少伊晏剛中左迪功郎婺¶
　州武義尉應振曽孫男女三十二人元孫一¶
　人予聞彦聲既得官赴銓離立庭中吏操牘¶
　唱姓名彦聲大不樂即日弃去其自愛重又¶
　有士大夫所愧者則其得銘亦不獨以與之¶
　有雅素而巳銘曰¶
　　　亂能全其郷功名非其願也富能燕其¶
　　　族公侯非其羨也一辱於銓吏而揜耳¶
<pb:KR4d0268_SBCK_032-7b>¶
　　　疾走終身弗見則吾儕區區釋耕而十¶
　　　禄者非可賤也夫¶
　　　　　費夫人墓誌銘¶
　故建平守蜀費公樞有女子子曰法謙字海¶
　山年十有七歸于今右宣教郎晉張君珖三¶
　十有八年年五十五而没没百二十三日而¶
　葬葬再歲而銘銘之歳實乾道八年而作銘¶
　者君之友呉陸某也君少爲進士有場屋聲¶
　既壯屢屈於禮部乃以從父任入官又蹭蹬¶
<pb:KR4d0268_SBCK_032-8a>¶
　㡬二十年故時同爲進士者今丞相葉公自¶
　大司馬使西鄙奏君爲其屬君頋太夫人春¶
　秋髙將詞不行夫人曰行矣妾在側君奚憂¶
　於是盡斥奩中之藏具滫髓滑甘以時進饋¶
　奉盥授&KR0868;比平日加謹雖有疾強自持不怠¶
　至疾平太夫人或終不知君得夙夜王事而¶
　無内憂者夫人力也君嘗自楚歸蜀上忠州¶
　獨珠灘觸石舟敗舟人皆失魂魄夫人獨不¶
　動徐謂君曰與君平生皆俯仰無愧何至溺¶
<pb:KR4d0268_SBCK_032-8b>¶
　死巳而果全上下交慶而夫人乃澹然無甚¶
　喜色某曰夫人篤孝君姑以成其夫之賢盖¶
　有古列女風至臨死生之變而不以動心則¶
　雖學士大夫有弗及者然求其所以能至是¶
　者亦自孝敬始而巳夫人生四子男曰宗望¶
　宗康女曰海月海雲海雲先夫人四十餘日¶
　卒孫祖義銘曰鳴呼有宋孝婦費夫人之墓¶
　　　　　曽文清公墓誌銘¶
　公諱㡬字吉父其先贑人徙河南之河南縣¶
<pb:KR4d0268_SBCK_032-9a>¶
　　曽祖識泰州軍事推官妣祖氏寧晉縣君李¶
　　氏祖平衢州軍事判宫贈朝散大夫妣慈利¶
　　縣君劉氏考準朝請郎贈少師妣魏國太夫¶
　　人孔氏公有器度舅禮部侍郎孔武仲祕閣¶
　　校理平仲歎譽以爲竒童未冠從兄官鄆州¶
　　𥙷試州學爲第一教授孫勰亦贑人異時讀¶
　　諸生程試意不滿輙曰吾江西人屬文不爾¶
　　諸生𥘉未諭及是持公所試文矜語諸生曰¶
　　吾江西人之文也乃皆大服巳而入太學屢¶
<pb:KR4d0268_SBCK_032-9b>¶
　　中髙等聲籍甚㑹兄弼提舉京西南路學事¶
　　按部溺死無後特恩𥙷公將仕郎公以太夫¶
　　人命不敢辭試吏部銓中優等賜上舎出身¶
　　擢國子正兼　欽慈皇后宅敎授遷辟雍博¶
　　士兼編修道史檢閱官時禁元祐學術甚厲¶
　　而以剽剥穨闒熟爛爲文博士弟子更相授¶
　　受無敢異一少自激昻輒擯弗取曰是元祐¶
　　體也公獨憤歎思一洗之一日得經義絶倫¶
　　者而他場巳用元祐體見黜公爭之不可明¶
<pb:KR4d0268_SBCK_032-10a>¶
　日㑹堂上出其文誦之一坐聳聽稱善爭者¶
　亦奪氣及啓封則内舎生陳元有也元有遂¶
　釋褐文軆爲少變學者相賀改宣義郎入祕¶
　書爲校書郎道士林靈素以方得幸尊寵用¶
　事作符書號神霄籙自公卿以下群造其廬¶
　拜受獨故相李綱故給事中傅崧卿及公俱¶
　移疾不行出爲應天少尹尹故相徐處仁敬¶
　待公公甞决疑獄徐公謝曰始徒謂君儒者¶
　乃精吏道如是邪一日有中貴人傳中旨取¶
<pb:KR4d0268_SBCK_032-10b>¶
　庫金而不齎文書徐公用府寮議將姑許之¶
　公力爭至謁告不出徐公雖不果用而尤以¶
　此服公丁内艱服除主管南外宗室財用靖¶
　康𥘉提舉淮南東路茶鹽公事女真入宼都¶
　城受圍太府鹽鈔無自得商賈不行公乃便¶
　宜爲太府鈔給之比賊退得緡錢六十萬喪¶
　亂之餘國用頼是以濟而公不自以爲功也¶
　攺提舉荆湖北路茶鹽公事羣盗大起湖北¶
　諸郡皆破獨辰沅靖三州僅存有封樁鹽公¶
<pb:KR4d0268_SBCK_032-11a>¶
　以與蠻獠貨易得錢數鉅萬間道上行在所¶
　賊孔彦舟據鼎州川陜宣撫使司幕官有傅¶
　雱者輒假彦舟湖北副緫管彦舟因自稱官¶
　軍而殺掠四出自若也俄以緫管檄檄公求¶
　鹽給軍食官屬震恐請與以紓禍公卒拒不¶
　予其後有爲鼎澧鎭撫使者怙權暴橫復欲¶
　得塩公曰使吾畏死則輸彦舟矣亦卒不予¶
　以疾乞閑主管臨安府洞霄宫起爲福建路¶
　轉運判官未赴攺廣南西路廣南支郡賦入¶
<pb:KR4d0268_SBCK_032-11b>¶
　悉隷轉運司歳度所用給之吏縁爲姦公獨¶
　親其事吏不得與文書下諸郡愜服徙江南¶
　西路提㸃刑獄公事攺兩浙西路故太師秦¶
　檜用事與虜和士大夫議其不可者輒斥公¶
　兄爲禮部侍郎爭尤力首斥而公亦罷時秦¶
　氏專國柄未乆猶憚天下議復除公廣南西¶
　路轉運副使以慰士心徙荆湖南路賊駱科¶
　起郴州宜章縣郴道桂陽皆警且度嶺詔湖¶
　北宣撫司遣將逐捕賊引歸宜章之臨武峒¶
<pb:KR4d0268_SBCK_032-12a>¶
　宣撫司遂以平賊聞公獨奏其實朝廷始命¶
　他將討平之主管台州崇道觀起提舉湖北¶
　茶塩未赴攺廣西轉運判官公雖益左遷然¶
　於進退從容自若人莫能窺其涯復主管崇¶
　道觀寓上饒七年讀書賦詩蓋將終焉紹興¶
　二十五年檜卒　太上皇帝當宁慨然盡斥¶
　其子孫婣䣊而收用耆舊與一時名士十一¶
　月起公提㸃兩浙東路刑獄公老矣而精明¶
　不少衰去大猾吏張鎬一路稱快眀年知台¶
<pb:KR4d0268_SBCK_032-12b>¶
　州公娶錢氏有郡酒官者夫人族子也大爲¶
　姦利且恣橫患苦里閭公亟捕繫獄奏廢爲¶
　民黃巖令用兩吏爲囊橐以受賕吏持之令¶
　不勝怒械吏置獄一夕皆死公發其罪或以¶
　書抵公曰令左丞相客也公治益急亦坐廢¶
　踰年召赴行在所力以疾辤除直祕閣歸故¶
　官數月復召旣對　太上皇帝勞問甚渥曰¶
　聞卿名乆矣公因論士氣不振既乆　陛下¶
　興起之於一朝矯枉者必過直雖有折檻斷¶
<pb:KR4d0268_SBCK_032-13a>¶
　鞅牽裾還笏若賣直沽名者願皆優容奬激¶
　之時　太上懲秦氏專政之後開言路奬孤¶
　直應詔論事者衆公懼或有以激訐獲戾者¶
　故先事反覆極論以開廣上意　太上大恱¶
　除祕書少監先是少監選䡖士至不樂入館¶
　公旣以老臣自外超用名震京都及入朝鬢¶
　須皓然衣冠甚偉雖都人老吏皆感欷以爲¶
　太平之象於是公去館中三十有八年矣舉¶
　故事與同舎賦詩飲酒縱談前輩言行臺閣¶
<pb:KR4d0268_SBCK_032-13b>¶
　典章從容毎竟日故相湯思退嘗語客曰恨¶
　進用偶在前不得當斯時從曾公遊也其爲¶
　薦紳歆慕如此擢尚書禮部侍郎𥘉公兄楙¶
　歴禮部侍郎至尚書兄開亦爲禮部侍郎至¶
　是公復繼之衣冠尤以爲盛事二十七年呉¶
　越大水地震公極論消復灾變之道及言賑¶
　濟之令當以時下　太上皆嘉納時將郊祀¶
　公力請對言臣老筋力弗支矣　陛下郊天¶
　若禮官失儀亦足辱國　太上曰卿氣貎不¶
<pb:KR4d0268_SBCK_032-14a>¶
　　類老人姑爲朕留公再拜謝曰臣無𥙷萬分¶
　　一惟進退有禮尚不負　陛下㧞擢不然且¶
　　爲清議罪人乃以集英殿脩撰提舉洪州玉¶
　　隆觀又三歲除敷文閣待制元顔亮盗塞下¶
　　詔進討巳而虜大入或欲通使以緩其來公¶
　　方病卧聞之奮起上䟽曰遣使請和増幣獻¶
　　城終無小益而有大害爲朝廷計當嘗膽枕¶
　　戈專務節儉整軍經武之外一切置之如是¶
　　雖北取中原可也且前日　陛下降詔諸將¶
<pb:KR4d0268_SBCK_032-14b>¶
　　傳檄數金人君臣直罵奴耳何詞復和耶¶
　　今上𥘉受内禪公又上䟽累數千言大槩如¶
　　前䟽而加詳既封奏具衣冠遡闕再拜乃發¶
　　公自宣義即十一遷爲左中大夫至是以¶
　　即位恩遷左太中大夫執政欲起公入侍¶
　　經筵度不可致乃以公子逮為提㸃浙西刑¶
　　獄以便養隆興二年公上章謝事遷左通議¶
　　大夫致仕莊文太子立群臣爲父後者得加¶
　　封其親公子逢請于朝而有司疑公官髙詔¶
<pb:KR4d0268_SBCK_032-15a>¶
　特遷左通奉大夫乾道二年五月戊辰卒於¶
　平江府逮之官舎享年八十三爵至河南縣¶
　關國伯食邑至七百戸公平生燕居莊敬如¶
　齊至没不少變九月辛酉逢等葬公於紹興¶
　府山隂縣鳯凰山之原詔贈左光禄大夭有¶
　司謚曰文清娶故翰林學士錢勰之孫朝請¶
　郎東美之女封魯國太夫人男三人逢朝散¶
　大夫尚書左司郎中逮朝奉大夫充集英殿¶
　修撰知湖州迅通直郎主管台州崇道觀女¶
<pb:KR4d0268_SBCK_032-15b>¶
　一人嫁右朝散郎知吉州吕大器孫男七人¶
　槃迪功郎監戸部贍軍烏盆酒庫㮚承務郎¶
　新知平江府長洲縣梁從政郎監戸部贍軍¶
　諸曁酒庫棨迪功郎監建康府提領所激賞¶
　酒庫槩宣敎郎棐修職郎監明州支鹽倉棠¶
　迪功郎新湖州長興縣尉孫女九人長適從¶
　事郎衢州江山縣丞李孟傳次適通直郎新¶
　通判楊州軍州事朱輅次適宣義郎新浙東¶
　提舉常平司幹辦公事詹徽之次適從政郎¶
<pb:KR4d0268_SBCK_032-16a>¶
　新婺州金華縣丞邢世材次適宣教郎幹辦¶
　行在諸軍審計司葉子強次適修職郎吕祖¶
　儉次適文林郎湖州長興縣丞丁松年次適¶
　迪功郎前明州慈谿縣主簿王中行次適迪¶
　功郎監衢州比較務張震曽孫男女十三人¶
　公貫通六經尤長於易論語夙興正衣冠讀¶
　論語一篇迨老不廢孝悌忠信剛毅質直篤¶
　於爲義勇於疾惡是是非非終身不假人以¶
　色詞少師捐館舎公才十餘歳巳能執喪如¶
<pb:KR4d0268_SBCK_032-16b>¶
　禮終喪不肉食及遭内艱則既祥猶𬞞食凢¶
　十有四年至得疾顚眴乃巳每生日拜家廟¶
　未嘗不流涕也平生取與一斷以義三仕嶺¶
　外家無南物或求沈水香者雖權貴人不與¶
　守台州以屬縣並海産蚶菜比去官終不食¶
　初佐應天時元祐諫臣劉安世亡恙䣊禁方¶
　厲仕者不敢闖其門公獨日從之遊論經義¶
　及天下事皆不期而合避亂寓南嶽從故給¶
　事中胡安國推明子思孟子不傳之絶學後¶
<pb:KR4d0268_SBCK_032-17a>¶
　　數年時相倡程氏學凡名其學者不歴歲取¶
　　通顯後學至或矯託干進公源委實自程氏¶
　　顧深閉逺引務自晦匿及時相去位爲程氏¶
　　學者益少而公獨以誠敬倡導學者呉越之¶
　　間翕然師尊然後士皆以公篤學力行不譁¶
　　世取寵爲法公治經學道之餘發於文章雅¶
　　正純粹而詩尤工以杜甫黃庭堅爲宗推而¶
　　上之繇黃𥘉建安以極於離騷雅頌虞夏之¶
　　際𥘉與端明殿學士徐俯中書舎人韓駒呂¶
<pb:KR4d0268_SBCK_032-17b>¶
　　本中游諸公繼没公巋然獨存道學既爲儒¶
　　者宗而詩益髙遂擅天下有文集三十卷易¶
　　釋象五卷他論著未詮次者尚數十卷某從¶
　　公十餘年公稱其文辭有古作者餘風及疾¶
　　革之日猶作書遺某若永訣者投筆而逝故¶
　　公之子以銘屬某㑹某客巴蜀乆乃歸銘之¶
　　歳實淳熈五年去公之殁十二年矣銘曰¶
　　　　聖人旣没道裂千歳士誦遺經用鮮弗¶
　　　　戾孰如文清得於絶傳耄期躬行知我¶
<pb:KR4d0268_SBCK_032-18a>¶
　　　者天秉禮蹈義篤敬以終病不惰媮大¶
　　　學之功仕豈不逢施則未究刻銘于丘¶
　　　維以詔後¶
渭南文集卷第三十二¶
<pb:KR4d0268_SBCK_032-18b>¶
<pb:KR4d0268_SBCK_032-18b>¶
