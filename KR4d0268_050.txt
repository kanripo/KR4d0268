# -*- mode: mandoku-view; -*-
#+TITLE: 渭南文集
#+DATE: 2015-09-11 14:12:36.545938
#+PROPERTY: ID KR4d0268
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 50
#+PROPERTY: FILE SB04n0409-050渭南文集-卷第五十.
<pb:KR4d0268_SBCK_050-1a>¶
渭&KR0047;文集卷第五十¶
　　　　　　　山　隂　陸　游　務觀¶
　　　　詞¶
　　　　　柳梢青¶
　錦里繁華環宫故邸疊蕚竒花俊客妖姬爭¶
　飛金勒齊駐香車　何須幙障幃遮寳杯浸¶
　紅雲瑞霞銀燭光中清歌聲裏休恨天涯¶
　　　　　其二¶
　十載江湖行歌沽酒不到京華底事翩然長¶
<pb:KR4d0268_SBCK_050-1b>¶
　亭煙草衰𩯭風沙　慿髙目斷天涯細雨外¶
　樓臺萬家只恐明朝一時不見人共梅花¶
　　　　　夜遊宫¶
　雪曉清笳亂起夢遊處不知何地䥫騎無聲¶
　望似水想闗河鴈門西青海際　睡覺寒燈¶
　裏漏聲斷月斜牎&KR0083;自許封侯在萬里有誰¶
　知𩯭雖殘心未死¶
　　　　　其二¶
　獨夜寒侵翠被柰幽夢不成還起欲寫新愁¶
<pb:KR4d0268_SBCK_050-2a>¶
　淚濺&KR0083;憶承恩歎餘生今至此　蔌蔌燈花¶
　墜問此際報人何事咫尺長門過萬里恨君¶
　心似危欄難乆倚¶
　　　　　安公子¶
　風雨初經社子規聲裏春光謝最是無情零¶
　落盡薔薇一架况我今年憔悴幽䆫下人盡¶
　怪詩酒消聲價向藥爐經巻忘却鶯牎栁榭¶
　　萬事収心也粉痕猶在香羅帕恨月愁花¶
　争信道如今都罷空憶前身便面章臺馬因¶
<pb:KR4d0268_SBCK_050-2b>¶
　自來禁得心腸怕縱遇歌逢酒但説京都舊¶
　話¶
　　　　　玉胡蝶¶
　倦客平生行處墜鞭京洛解佩潚湘此夕何¶
　年來賦宋玉髙唐繡簾開香塵乍起蓮歩穩¶
　銀燭分行暗端相燕羞鶯妬蝶遶&KR0597;忙　難¶
　忘芳樽頻勸峭寒新退玉漏猶長㡬許幽情¶
　只愁歌罷月侵廊欲歸時司空笑悶㣲近處¶
　丞相嗔狂斷人腸假饒相送上馬何妨¶
<pb:KR4d0268_SBCK_050-3a>¶
　　　　　木蘭花慢¶
　閲邯鄲夢境歎緑𩯭早霜侵柰華岳燒丹青¶
　谿看鶴尚負初心年來向濁世裏悟眞詮祕¶
　訣絶幽深養就金芝九畹種成琪𣗳千林¶
　星壇夜學歩虚吟露冷透瑶簪對翠鳳披雲¶
　青鸞遡月宫闕蕭森琅函一封奏罷自鈞天¶
　帝所有知音却過蓬壷嘯傲世間歳月駸駸¶
　　　　　蘇武慢¶
　澹靄空濛輕隂清潤綺陌細塵初静平橋繋¶
<pb:KR4d0268_SBCK_050-3b>¶
　馬畫閣移舟湖水倒空如鏡掠岸飛花傍簷¶
　新燕都似學人無定歎連年戎帳經春邉壘¶
　暗凋顔𩯭　空記憶杜曲池臺新豐歌管怎¶
　得故人音信羇懷易感老伴無多談塵乆閑¶
　犀柄惟有翛然筆床茶竈自適筍輿煙艇待¶
　緑荷遮岸紅蕖浮水更乗幽興¶
　　　　　齊天樂¶
　角殘鍾晩闗山路行人乍依孤店塞月征塵¶
　鞭&KR0093;㡌影常把流年虛占藏鴉柳暗歎輕負¶
<pb:KR4d0268_SBCK_050-4a>¶
　鶯花謾勞書劎事往闗情悄然頻動壯遊念¶
　　孤懷誰與强遣市壚沽酒酒薄怎當愁釅¶
　倚瑟妍詞調鈆妙筆那冩柔情芳艷征途自¶
　厭况煙歛蕪痕雨稀萍㸃最是眠時枕寒門¶
　半掩¶
　　　　　其二¶
　客中隨處閑消悶來尋嘯臺龍岫路歛春泥¶
　山開翠霧行樂年年依舊天工妙手放輕緑¶
　萱牙淡黄楊柳笑問東君為人能染𩯭&KR0093;否¶
<pb:KR4d0268_SBCK_050-4b>¶
　　西州催去近也㡌簷風軟且看市樓沽酒¶
　宛轉巴歌凄凉塞管携客何妨頻奏征塵暗¶
　袖漫禁得梅花伴人踈瘦㡬日東歸畫船平¶
　放溜¶
　　　　　望梅¶
　壽非金石恨天教老向水程山驛似夢裏來¶
　到&KR0047;柯這些子光隂更堪輕擲戌火邉塵又¶
　過了一年春色歎名姫駿馬盡付杜陵苑路¶
　豪客　長繩漫勞繫日看人間俛仰俱是陳¶
<pb:KR4d0268_SBCK_050-5a>¶
　迹縱自𠋣英氣凌雲柰囬盡鵬程鎩殘鸞翮¶
　終日慿髙誚不見江東消息筭沙邉也有斷¶
　鴻倩誰問得¶
　　　　洞庭春色¶
　壯歳文章暮年勲業自昔誤人筭英雄成敗¶
　軒裳得失難如人意空喪天眞請看邯鄲當¶
　日夢待炊罷黄梁徐欠伸方知道許多時富¶
　貴何處關身　人間定無可意怎換得玉鱠¶
　絲蓴且鈞竿漁艇筆牀茶竈閑𦗟荷雨一洗¶
<pb:KR4d0268_SBCK_050-5b>¶
　衣塵洛水秦闗千古後尚棘暗銅駞空愴神¶
　何須更慕封侯定逺圖像麒麟¶
　　　　　漁家傲¶
　東望山隂何處是徃來一萬三千里冩得家¶
　書空滿&KR0083;流清涙書囬已是明年事　寄語¶
　紅橋橋下水扁舟何日尋兄弟行徧天涯真¶
　老矣愁無寐𩯭&KR0093;㡬縷茶煙裏¶
　　　　　繡停針¶
　歎半紀跨萬里秦吳頓覺衰謝回首鵷行英¶
<pb:KR4d0268_SBCK_050-6a>¶
　俊並遊咫尺玉堂金馬氣凌嵩華負壯略縱¶
　横王覇夢經洛浦梁園覺來淚流如瀉　山¶
　林定去也却自恐説著少年時話靜院焚香¶
　閑倚素屏今古緫成虛假趂時婚嫁幸自有¶
　湖邊茅舍燕歸應笑客中又還過社¶
　　　　　桃源憶故人¶
　　　　　　三榮郡治之西因子城作樓觀¶
　　　　　　曰髙齋下臨山村蕭然如世外¶
　　　　　　予留七十日被命參成都戎幙¶
<pb:KR4d0268_SBCK_050-6b>¶
　　　　　　而去臨行徙倚竟日作桃源憶¶
　　　　　故人一首¶
　斜陽寂歴柴門閉一㸃炊煙時起雞大徃來¶
　林外俱有蕭然意　衰翁老去踈榮利絶愛¶
　山城無事臨去畫樓頻倚何日重來此¶
　　　　　其二¶
　欄干㡬曲髙齋路正在重雲深處丹碧未乾¶
　人去髙棟空留句　離離芳草長亭暮無柰¶
　征車不住惟有斷鴻煙渚知我頻回顧¶
<pb:KR4d0268_SBCK_050-7a>¶
　　　　　其三¶
　一彈指頃浮生過墮甑元知當破去去醉吟¶
　髙卧獨唱何須和　殘年還我從來我萬里¶
　江湖煙舸脱盡利名韁鏁世界元來大¶
　　　　　其四¶
　城南載酒行歌路冶葉倡條無數一朶鞓紅¶
　凝露最是闗心處　鶯聲無頼催春去那更¶
　兼旬風雨試問嵗華何許芳草連天暮¶
　　　　　其五¶
<pb:KR4d0268_SBCK_050-7b>¶
　中原當日三川震關輔回頭煨爐淚盡兩河¶
　征鎮日望中興運　秋風霜滿青青𩯭老却¶
　新豐英俊雲外華山千仭依舊無人問¶
　　　　　極相思¶
　江頭踈雨輕煙寒食落花天飜紅墜素殘霞¶
　暗錦一叚凄然　惆悵東君堪恨處也不念¶
　冷落樽前那堪更看漫空相趂柳絮榆錢¶
　　　　　一叢花¶
　樽前凝佇漫魂迷猶恨負幽期從來不慣傷¶
<pb:KR4d0268_SBCK_050-8a>¶
　春淚為伊後滴滿羅衣那堪更是吹簫池館¶
　青子緑隂時　回廊簾影晝參差偏共睡相¶
　宜朝雲夢斷知何處倩雙燕説與相思從今¶
　判了十分憔悴圖要箇人知¶
　　　　　其二¶
　仙姝天上自無雙玉面翠蛾長黄庭讀罷心¶
　如水閉朱户愁近&KR0093;簧牎明几淨閑臨唐帖¶
　深炷寶奩香　人間無藥駐流光風雨又催¶
　凉相逢共話清都舊歎塵刼生死茫茫何如¶
<pb:KR4d0268_SBCK_050-8b>¶
　伴我緑蓑青篛秋晚釣瀟湘¶
　　　　　隔浦蓮近拍¶
　飛花如趂燕子直度簾櫳裏帳掩香雲暖金¶
　籠鸚鵡驚起凝恨慵梳洗粧臺畔蘸粉纎纎¶
　指寳&KR0107;墜　才醒又困厭厭中酒滋味墻頭¶
　柳暗過盡一年春事罨畫髙樓怕獨倚千里¶
　孤舟何處煙水¶
　　　　　其二¶
　騎鯨雲路倒景醉面風吹醒笑把浮丘袂寥¶
<pb:KR4d0268_SBCK_050-9a>¶
　然非復塵境震澤秋萬頃煙霏散水面飛金¶
　鏡露華冷　湘妃睡起鬟傾&KR0107;墜慵整臨江¶
　舞處零亂塞鴻清影河漢横斜夜漏永人静¶
　吹簫同遇緱嶺¶
　　　　昭君怨¶
　晝永蟬聲庭院人倦嬾揺團扇小景冩瀟湘¶
　自生凉　簾外蹴花雙燕簾下有人同見寳¶
　篆拆官黃炷熏香¶
　　　　　雙頭蓮¶
<pb:KR4d0268_SBCK_050-9b>¶
　華𩯭星星驚壯志成虛此身如寄蕭條病驥¶
　向暗裏消盡當年豪氣夢斷故國山川隔重¶
　重烟水身萬里舊社凋零青門俊遊誰記¶
　盡道錦里繁華歎官閑晝永柴荆添睡清愁¶
　自醉念此際付與何人心事縱有楚柂吳檣¶
　知何時東逝空悵望鱠美菰香秋風又起¶
　　　　　南歌子¶
　異縣相逢晩中年作別難暮秋風雨客衣寒¶
　又向朝天門外話悲歡　瘦馬行霜棧輕舟¶
<pb:KR4d0268_SBCK_050-10a>¶
　下雪灘烏奴山下一林丹為説三年常寄夢¶
　魂間¶
　　　　　豆葉黄¶
　春風樓上柳腰肢初試花前金縷衣嫋嫋娉¶
　娉不自持曉糚遲畫得蛾眉勝舊時¶
　　　　　其二¶
　一春常是雨和風風雨晴時春已空誰惜泥¶
　沙萬㸃紅恨難窮恰似衰翁一世中¶
　　　　　醉落魄¶
<pb:KR4d0268_SBCK_050-10b>¶
　江湖醉客投杯起舞遺烏幘三更泠翠霑衣¶
　濕嫋嫋菱歌催落半川月　空花昨夢休尋¶
　覔雲臺麟閣俱陳迹元來只有閑難得青史¶
　功名天却無心惜¶
　　　　鵲橋仙¶
　華燈縱博雕鞍馳射誰記當年豪舉酒徒一¶
　一取封侯獨去作江邉漁父　輕舟八尺低¶
　篷三扇占斷蘋洲烟雨鏡湖元自屬閑人又¶
　何必　君恩賜與¶
<pb:KR4d0268_SBCK_050-11a>¶
　　　　　其二¶
　一竿風月一蓑烟雨家在釣臺西住賣魚生¶
　怕近城門况肯到紅塵深處　潮生理櫂潮¶
　平繫纜潮落浩歌歸去時人錯把比嚴光我¶
　自是無名漁父¶
　　　　　其三¶
　茅簷人静蓬牎燈暗春晩連江風雨林鶯巢¶
　燕緫無聲但月夜常啼杜宇　催成清淚驚¶
　殘孤夢又揀深枝飛去故山猶自不堪𦗟况¶
<pb:KR4d0268_SBCK_050-11b>¶
　半世飄然覉旅¶
　　　　　長想思¶
　雲千重水千重身在千重雲水中月明収釣¶
　筒　頭未童耳未聾得酒猶能雙臉紅一尊¶
　誰與同¶
　　　　　其二¶
　橋如虹水如空一葉飄然煙雨中天教稱放¶
　翁　側船篷使江風蟹舍參差漁市東到時¶
　聞暮鍾¶
<pb:KR4d0268_SBCK_050-12a>¶
　　　　　其三¶
　面蒼然𩯭皤然滿腹詩書不直錢官閑常晝¶
　眠　畫凌煙上甘泉自古功名屬少年知心¶
　惟杜䳌¶
　　　　其四¶
　暮山青暮霞明夢筆橋頭艇子横蘋風吹酒¶
　醒　看潮生看潮平小住西陵莫較程蓴&KR0093;¶
　初可烹¶
　　　　其五¶
<pb:KR4d0268_SBCK_050-12b>¶
　悟浮生厭浮名回視千鍾一髮輕從今心太¶
　平　愛松聲愛泉聲冩向孤桐誰解聽空江¶
　秋月明¶
　　　　　菩薩蠻¶
　江天淡碧雲如掃蘋花零落蓴絲老細細晩¶
　波平月從波面生　漁家真箇好悔不歸來¶
　早經歳洛陽城𩯭絲添㡬莖¶
　　　　　其二¶
　小院蠶眠春欲老新巢燕乳花如掃幽夢錦¶
<pb:KR4d0268_SBCK_050-13a>¶
　城西海棠如舊時　當年真草草一櫂還吳¶
　早題罷惜春詩鏡中添𩯭&KR0093;¶
　　　　　訴𠂻情¶
　當年萬里覔封俟疋馬戍梁州闗河夢斷何¶
　處塵暗舊貂裘　胡未滅𩯭先秋淚空流此¶
　生誰料心在天山身老滄洲¶
　　　　　其二¶
　青衫初入九重城結友盡豪英蠟封夜半傳¶
　檄馳騎諭幽并　時易失志難成𩯭&KR0093;生平¶
<pb:KR4d0268_SBCK_050-13b>¶
　章風月彈壓江山别是功名¶
　　　　生查子¶
　還山荷　主恩聊試扶犂手新結小茅茨恰¶
　占清江口　風塵不化衣鄰曲常持酒那似¶
　宦遊時折盡長亭柳¶
　　　　　其二¶
　梁空燕委巢院静鳩催雨香潤上朝衣客少¶
　閑談塵　𩯭邉千縷&KR0093;不是吳𧖟吐孤夢泛¶
　瀟湘月落聞柔艣¶
<pb:KR4d0268_SBCK_050-14a>¶
　　　　破陣子¶
　仕至千鍾良易年過七十常稀眼底榮華元¶
　是夢身後聲名不自知營營端為誰　幸有¶
　旗亭沽酒何妨繭&KR0083;題詩幽谷雲蘿朝採藥¶
　静院軒牎夕對棊不歸真箇癡¶
　　　　其二¶
　看破空花塵世放輕昨夢浮名蠟屐登山真¶
　率飲笻杖穿林自在行身閑心太平　料峭¶
　餘寒猶力亷纎細雨初晴苔紙閑題谿上句¶
<pb:KR4d0268_SBCK_050-14b>¶
　菱唱遥聞煙外聲與君同醉醒¶
　　　　　上西樓¶
　江頭緑暗紅稀燕交飛忽到當年行處恨依¶
　依　灑清涙歡人事與心違滿酌玉壷花露¶
　送春歸¶
　　　　　㸃絳唇¶
　采藥歸來獨尋茅店沽新釀暮烟千嶂處處¶
　聞漁唱　醉弄扁舟不怕黏天浪江湖上遮¶
　回踈放作箇閑人様¶
<pb:KR4d0268_SBCK_050-15a>¶
　　　　　謝池春¶
　壯歳從戎曾是氣吞殘虜陣雲髙狼&KR0463;夜舉¶
　朱顔青𩯭擁雕戈西戍笑儒冠自來多誤¶
　功名夢斷却泛扁舟吳楚漫悲歌傷懷弔古¶
　煙波無際望秦闋何處歎流年又成虚度¶
　　　　　其二¶
　賀監湖邉初繫放翁歸棹小園林時時醉倒¶
　春眠驚起𦗟啼鶯催曉歎功名誤人堪笑¶
　朱橋翠徑不許京塵飛到掛朝衣東歸欠早¶
<pb:KR4d0268_SBCK_050-15b>¶
　連宵風雨捲殘紅如掃恨樽前送春人老¶
　　　　　其三¶
　七十衰翁不減少年豪氣似天山淒涼病驥¶
　銅駞荆棘灑臨風清淚甚情懷伴人兒戯¶
　如今何幸作箇故谿歸計鶴飛來晴嵐㬉翠¶
　玉壷春酒約羣倦同醉洞天寒露桃開未¶
　　　　　一落索¶
　滿路遊&KR0093;飛絮韶光將暮此時誰與説新愁¶
　有百囀流鶯語　俯仰人間今古神仙何處¶
<pb:KR4d0268_SBCK_050-16a>¶
　花前須判醉扶歸酒不到劉伶墓¶
　　　　　其二¶
　識破浮生虚妄從人譏謗此身恰似弄潮兒¶
　曽過了千重浪　且喜歸來無恙一壷春釀¶
　雨蓑煙笠傍漁磯應不是封矦相¶
　　　　　杏花天¶
　老來駒隙駸駸度筭只合狂歌醉舞金杯到¶
　手君休訴看著春光又暮　誰為倩柳條繫¶
　住且莫遣城笳催去殘紅轉眼無尋處盡屬¶
<pb:KR4d0268_SBCK_050-16b>¶
　蜂房燕戸¶
　　　　　太平時¶
　竹裏房櫳一徑深靜愔愔亂紅飛盡緑成隂¶
　有鳴禽　臨罷蘭亭無一事自修琴銅爐裊¶
　裊海南沉洗塵襟¶
　　　　　戀繡衾¶
　不惜貂裘換釣篷嗟時人誰識放翁歸櫂借¶
　樵風穩數聲聞林外暮鍾　幽棲莫笑蝸廬¶
　小有雲山煙水萬重半世向丹青看喜如今¶
<pb:KR4d0268_SBCK_050-17a>¶
　身在畫中¶
　　　　　其二¶
　無方能駐臉上紅笑浮生擾擾夢中平地是¶
　冲霄路又何勞千日用功　飄然再過蓮峯¶
　下亂雲深吹下暮鍾訪舊隱依然在但鶴巢¶
　時有墮松¶
　　　　　風入松¶
　十年裘馬錦江濵酒隱紅塵萬金選勝鶯花¶
　海倚踈狂驅使青春吹笛魚龍盡出題詩風¶
<pb:KR4d0268_SBCK_050-17b>¶
　月俱新　自憐華髮滿紗巾猶是官身鳳樓¶
　常記當年語問浮名何似身親欲寄吳牋説¶
　與這囬真箇閑人¶
　　　　　真珠簾¶
　燈前月下嬉遊處向笙歌錦繡叢中相遇彼¶
　此知名纔見便論心素淺黛嬌蟬風調别最¶
　動人時時偷顧歸去想閑牎深院調絃促柱¶
　　樂府初飜新譜漫裁紅㸃翠閑題金縷燕¶
　子入簾時又一番春暮側㡌燕脂坡下過料¶
<pb:KR4d0268_SBCK_050-18a>¶
　也記前年崔護休訴待從今須與好花爲主¶
　　　　　風流子¶
　佳人多命薄&KR0004;心慕德耀嫁梁鴻記緑䆫睡¶
　起静吟閑詠句飜離合格變玲瓏更乗興素¶
　紈留戯墨纎玉撫孤桐蟾滴夜寒水浮微凍¶
　鳯牋春麗花砑輕紅　人生誰能料堪悲處¶
　身落栁陌花叢空羨畫堂鸚鵡深閉金籠向¶
　寳鏡鸞&KR0107;臨粧常晚繡茵牙版催舞還慵腸¶
　斷市橋月笛燈院霜鍾¶
<pb:KR4d0268_SBCK_050-18b>¶
　　　　　雙頭蓮¶
　風巻征塵堪歎處青騘正揺金轡客&KR0109;貯淚¶
　漫萬㸃如血慿誰持寄佇想艶態幽情壓江¶
　&KR0047;佳麗春正媚怎忍長亭匆匆頓分連理¶
　目斷淡日平蕪煙濃𣗳逺微茫如薺悲歡夢¶
　裏柰倦客又是闗河千里最苦唱徹驪歌重¶
　遲留無計何限事待與丁寧行時已醉¶
　　　　　鷓鴣天¶
　杖屨尋春苦未遲洛城櫻筍正當時三千界¶
<pb:KR4d0268_SBCK_050-19a>¶
　外歸初到五百年前事揔知　吹玉笛渡清¶
　伊相逢休問姓名誰小車處士深衣叟曾是¶
　天津共賦詩¶
　　　　　蝶戀花¶
　禹廟蘭亭今古路一夜清霜染盡湖邉𣗳鸚¶
　鵡杯深君莫訴他時相遇知何處　冉冉年¶
　華留不住鏡裏朱顔畢竟消磨去一句丁寧¶
　君記取神仙須是閑人做¶
渭南文集巻第五十¶
<pb:KR4d0268_SBCK_050-19b>¶
