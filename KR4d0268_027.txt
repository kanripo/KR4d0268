# -*- mode: mandoku-view; -*-
#+TITLE: 渭南文集
#+DATE: 2015-09-11 14:12:35.503443
#+PROPERTY: ID KR4d0268
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 27
#+PROPERTY: FILE SB04n0409-027渭南文集-卷第二十七.
<pb:KR4d0268_SBCK_027-1a>¶
渭&KR0047;文集巻第二十七¶
　　　　　　　山　隂　陸　游　務觀¶
　　　　跋¶
　　　　　跋中和院東坡帖¶
　此一巻皆蘇仲虎尚書所藏鑒定精審無一¶
　帖可疑者刻石在成都大聖慈寺中和勝相¶
　院淳熈六年六月十七日陸務觀題¶
　　　　　跋漢&KR0032;¶
　漢&KR0032;十四巻皆中原及吳蜀真刻淳熈己亥¶
<pb:KR4d0268_SBCK_027-1b>¶
　集於建安公署友人莆陽方士繇伯謩親視¶
　装褾故無一字差謬者六月二十一日山陰¶
　陸(某)書¶
　　　　　跋晁百谷字叙¶
　名者士所願也而或懼太早何哉吾測之審¶
　矣少而得名我不能不矜人不能不忌以滿¶
　假之心來䜛慝之口幾何其不躓也吾元歸¶
　年甫二十筆力扛鼎不患無名患太早耳雖¶
　然洪道方力張其名而吾獨欲其退避揜覆¶
<pb:KR4d0268_SBCK_027-2a>¶
　　元歸未必樂也異時出入朝廷更歷世故㑹¶
　　當思吾言也夫淳熈庚子二月二日山陰陸¶
　　某書¶
　　　　　　跋陵陽先生詩草¶
　　右陵陽先生韓子蒼詩草一巻得之其孫籍¶
　　先生詩擅天下然反覆塗乙又歴䟽語所從¶
　　來其嚴如此可以爲後輩法矣予聞先生詩¶
　　成既以予人久或累月逺或千里復追取更¶
　　定無毫髪恨廼止則此草亦未必皆定本也¶
<pb:KR4d0268_SBCK_027-2b>¶
　　大歇庵詩一章徐師川作而先生于錄之亦¶
　　足見其無昔人争名之病矣故附見巻中淳¶
　　熈庚子四月二十二日笠澤陸(某)書¶
　　　　　　跋荆公詩¶
　　右荆公手書詩一巻前六首贈黄慶基後七¶
　　首贈鄧鑄石刻皆在臨川淳熈七年七月十¶
　　七日陸某謹題¶
　　　　　　跋續集驗方¶
　　予家自唐丞相宣公在忠州時著陸氏集驗¶
<pb:KR4d0268_SBCK_027-3a>¶
　方故家世喜方書予宦逰四方所獲亦以百¶
　計擇其尤可傳者號陸氏續集驗方刻之江¶
　西倉司民為心齋淳熈庚子十一月望日吳¶
　郡陸某謹書¶
　　　　　先左丞使遼語錄¶
　右　先楚公使遼録一巻三十八伯父手書¶
　伯父自㓜被疾以左手書然筆力清健如此¶
　平生凢鈔書至數十百巻云淳熈八年四月¶
　五日(某)謹識¶
<pb:KR4d0268_SBCK_027-3b>¶
　　　　　跋朝制要覽¶
　先君㑹稽公晚歲喜觀此書間為子弟講論¶
　因革率至夜分先君捐館舍三十有四年統¶
　得此於故廬伏讀悲哽敬識巻末淳熈八年¶
　龍集辛丑十一月二十五日山隂陸(某)書¶
　　　　　跋東坡問疾帖¶
　東坡先生憂其親黨之疾委曲詳盡如此則¶
　愛君憂國之際可知矣其曰勿使常醫弄疾¶
　天下之至言讀之使人感歎彌日淳熈九年¶
<pb:KR4d0268_SBCK_027-4a>¶
　五月乙未甫里陸(某)書¶
　　　　　跋東坡詩草¶
　東坡此詩云清吟雜夢寐得句旋已忘固已¶
　竒矣晚謫惠州復出一聨云春江有佳句我¶
　醉墮渺莽則又加於少作一等近世詩人老¶
　而益嚴蓋未有如東坡者也學者或以易心¶
　讀之何哉淳熈九年五月二十六日玉局祠¶
　吏陸(某)書于鏡湖下鷗亭¶
　　　　　跋孫府君墓誌銘¶
<pb:KR4d0268_SBCK_027-4b>¶
　方五代割裂時自一郡以上非其國子弟則¶
　大将功臣也士大夫仕為令掾者已為達官¶
　錢氏土境尤蹙而孫公至専城蓋其國顯人¶
　也觀杜公所述亦誠有以得之矣淳熈壬寅¶
　立秋日甫里陸某¶
　　　　　跋蘇魏公百韻詩¶
　右首一巻丞相魏公謝事歸第且八十時所¶
　作也蘇端明賀趙清獻公得謝啟云念平生¶
　之百為一無可恨某於魏公亦云淳熈壬寅¶
<pb:KR4d0268_SBCK_027-5a>¶
　　立秋日吳郡陸(某)謹識¶
　　　　　　跋家藏造化權輿¶
　　右造化權輿六巻楚公舊藏有九伯父大觀¶
　　中顯字淳熈壬寅得之故第廢紙中用别本¶
　　讎校而闕其不可知者兩本俱通者亦具䟽¶
　　其下六月四日山陰陸(某)謹記¶
　　後十有四年慶元元年八月十二日重校凢¶
　　三日而畢時年七十一¶
　　　　　　跋三蘇遺文¶
<pb:KR4d0268_SBCK_027-5b>¶
　　此書蜀郡吕商隠周輔所編周輔入朝為史¶
　　官得唐安守以歸未至家暴卒可悲也淳熈¶
　　十一年正月十一日務觀識¶
　　　　　　跋兼山先生易説¶
　　郭立之從程先生遊最久程先生病革猶與¶
　　立之有問答語著於語録而尹彦明獨謂立¶
　　之自黨論起即與程先生絶死亦不弔祭蓋¶
　　愛憎之論也立之子雍字子和屏居峽中屢¶
　　聘不起亦著易説得其家學蓋程氏易學立¶
<pb:KR4d0268_SBCK_027-6a>¶
　之父子實傳之淳熈甲辰二月三十日甫里¶
　陸務觀云¶
　後六年得謝昌國所贈頥正先生辨尹公説¶
　乃知予此言粗合也頥正即雍也己酉八月¶
　二十八日(某)書¶
　　　　　跋鄭虞任昭君曲¶
　自張文潛下世樂府幾絶吾友鄭虞任作昭¶
　君曲如羊車春草空芊芊及重瞳光射搔頭¶
　偏之類文潜殆不死也但願夕烽長不驚甘¶
<pb:KR4d0268_SBCK_027-6b>¶
　泉妾身勝在君王前能道昭君意中事者淳¶
　熈甲辰三月二十三日甫里陸(某)書¶
　　　　　跋傅正議至樂菴記¶
　伏波将軍困於壺頭曳病足土室中以望夷¶
　賊左右哀之莫不為流涕定逺侯在西城三¶
　十年年老思&KR0095;上書自言願生入玉門闗詞¶
　指甚哀彼封侯富貴矣然戚戚無聊乃如此¶
　其他盈滿臲卼畏禍憂誅願為布衣不可得¶
　者又何可勝歎然則冨貴果不如貧賤之樂¶
<pb:KR4d0268_SBCK_027-7a>¶
　耶曰此自冨貴者言之耳貧賤之士仕則無¶
　路處則無食自非有道君子其憂又有甚者¶
　矣正議傅公在學校二十年聲震京師同舍¶
　生去為公卿者袂相屬而公始僅得一第既¶
　仕矣適時艱難妄男子往往起閭巷取美官¶
　公又棄不用則亦何自樂哉及讀所作至樂¶
　菴記自道其胷中恢踈磊落所以樂而忘憂¶
　者文辭辯麗動人有列禦冦荘周之遺風然¶
　後知公蓋有道者或曰使天以富貴易公之¶
<pb:KR4d0268_SBCK_027-7b>¶
　樂公其許之乎予曰公所以處貧賤者則其¶
　所以處富貴也顔囘之簞瓢周公之衮繡一¶
　也觀斯文者盍以是求之淳熈十一年七月¶
　十六日山陰陸(某)謹書¶
　　　　　跋中興間氣集二¶
　髙適字仲武此乃名仲武非適也評品多妄¶
　蓋淺丈夫耳其書乃傳至今天下事出於幸¶
　不幸固多如此可以一歎淳熈甲辰八月二¶
　十九日放翁書¶
<pb:KR4d0268_SBCK_027-8a>¶
　　髙適字仲武此集所謂髙仲武乃别一人名¶
　　仲武非適也議論凢鄙與近世宋百家詩中¶
　　小序可相甲乙唐人深於詩者多而此等議¶
　　論乃傳至今事固有幸不幸也然所載多佳¶
　　句亦不可以所託非其人而廢之¶
　　　　　　跋齊驅集¶
　　此集刻版於宣和三年方是時黨禁猶未解¶
　　文士蓋僅有見者故本多誤然好事者冒法¶
　　刻之亦竒矣淳熈甲辰重午日陸務觀書¶
<pb:KR4d0268_SBCK_027-8b>¶
　　　　　　跋栁栁州集¶
　　此一巻集外文其中多後人妄取他人之文¶
　　冒栁州之名者聊且裒類于此子京¶
　　右三十一字宋景文公手書藏其從孫晸家¶
　　然所謂集外文者今徃徃分入巻中矣淳熈¶
　　乙巳五月十七日務觀校畢¶
　　　　　　跋説苑¶
　　李徳芻云館中説苑二十巻而闕反質一巻¶
　　曾鞏乃分修文為上下以足二十巻後髙麗¶
<pb:KR4d0268_SBCK_027-9a>¶
　進一巻遂足淳熈乙巳丁月六日務觀書¶
　　　　　跋章氏辨誣録¶
　徽宗皇帝盛徳大度自秦漢以來人主莫能¶
　及者尤在友愛蔡王寛貸章惇而史臣不能¶
　發明可為太息淳熈丙午十月望陸某謹題¶
　　　　　跋釣臺江公奏議¶
(某)乾道庚寅夏得此書於臨安後十有七年¶
　蒙　恩守桐廬訪其家復得三表及贈告墓¶
　志因併刻之以致平生尊仰之意淳熈十三¶
<pb:KR4d0268_SBCK_027-9b>¶
　年十一月十有六日笠澤陸某書¶
　　　　　先太傅遺像¶
　先太傅皇祐中以吏部郎中直昭文館自㑹¶
　稽移守新定期年請老得分司西京以歸迨¶
　今百四十年而某自奉祠玉局起為是邦實¶
　繼遺躅於是知建德縣事蘇君林以父老之¶
　請築祠宇于兠率佛寺淳熈十四年春正月¶
　丙辰備車旗儀物大合樂奉遺像于祠且以¶
　公自賛道㡌羽服像刻之堅珉尉邦人無窮¶
<pb:KR4d0268_SBCK_027-10a>¶
　之思朝隠子蓋公自號云元孫朝請大夫權¶
　知嚴州軍州事陸(某)謹書¶
　　　　　跋髙康王墓誌¶
　王岐公文章閎麗有西漢風而宋常山公書¶
　法森嚴實傳鍾張古學方　裕陵致孝寳慈¶
　極天下養故並命兩公彰顯髙氏先王功烈¶
　以詔萬世可以為寵光矣中更亂離而墨本¶
　寳藏如新殆有神物䕶持云淳熈十四年二¶
　月三日笠澤陸(某)謹識¶
<pb:KR4d0268_SBCK_027-10b>¶
　　　　　跋半山集¶
　右半山集二巻皆荆公晚歸金陵後所作詩¶
　也丹陽陳輔之嘗編纂刻本於金陵學舍今¶
　亡矣淳熈戊申上巳日笠澤陸(某)書¶
　　　　　跋李深之論事集¶
　唐丞相司空李公深之論事集有兩本其一¶
　本七巻無序其一本一巻史官蒋偕作序然¶
　以序考之則偕所序蓋七巻者也淳熈戊申¶
　四月十九日笠澤陸(某)識¶
<pb:KR4d0268_SBCK_027-11a>¶
　　　　　跋李荘簡公家書¶
　李丈参政罷政歸郷里時(某)年二十矣時時¶
　來訪　先君劇談終日毎言秦氏必曰咸陽¶
　憤切慨慷形於色辭一日平旦來共飯謂先¶
　君曰聞趙相過嶺悲憂出涕僕不然謫命下¶
　青鞵布襪行矣豈能作兒女態耶方言此時¶
　目如炬聲如鍾其英偉剛毅之氣使人興起¶
　後四十年偶讀公家書雖徙海表氣不少衰¶
　丁寧訓戒之語皆足垂範百世猶想見其道¶
<pb:KR4d0268_SBCK_027-11b>¶
　青鞵布襪時也淳熈戊申五月己未笠澤陸¶
(某)題¶
　　　　　跋之罘先生槀¶
　肩吾文忠公四世孫博學工文章與予蓋莫¶
　逆也晚來行在諸公貴人頗知之欲引置要¶
　津有毁之者肩吾既不偶乃調桂陽令去客¶
　姑蘇未繫舟暴疾一夕死哀哉嘉父犍為人¶
　肩吾沒後數年始以進士起家淳熈戊申秋¶
　社日放翁書¶
<pb:KR4d0268_SBCK_027-12a>¶
　　　　　　跋吳夢予詩編¶
　　山澤之氣為雲降而為雨勾者伸秀者實此¶
　　雲之見於用者也子嘗見旱歳之雲乎嵳峨¶
　　突兀起為竒峰足以悦人之目而不見於用¶
　　此雲之不幸也君子之學蓋将堯舜其君民¶
　　若乃放逐顦顇娛悲舒憂為風為騷亦文之¶
　　不幸也吾友吳夢予橐其歌詩數百篇於天¶
　　下名卿賢大夫之主斯文盟者翕然歎譽之¶
　　末以示余余愀然曰子之文其工可悲其不¶
<pb:KR4d0268_SBCK_027-12b>¶
　　幸可弔年益老身益窮後世将曰是窮人之¶
　　工於歌詩者計吾吳君之情亦豈樂受此名¶
　　哉余請廣其志曰窮當益堅老當益壮丈夫¶
　　蓋棺事始定君子之學堯舜其君民余之所¶
　　望於朋友也娛悲舒憂為風為騷而已豈余¶
　　之所望於朋友哉淳熈十五年十一月二十¶
　　六日甫里陸(某)書¶
　　　　　　跋松陵集三¶
　　淳熈十六年四月二十六日車駕幸　景靈¶
<pb:KR4d0268_SBCK_027-13a>¶
　宫予以禮部郎兼膳部檢察賜公卿食訖事¶
　作假㑹陵陽韓籍寄此集來云東都舊本也¶
　欣然讀之時寓甎街巷街南小宅之&KR0047;樓山¶
　陰陸(某)務觀手識¶
　此集蔡景繁舊物復嘗歸韓子蒼子蒼之孫¶
　籍以遺予蓋百年前本也¶
　景繁元豐中嘗為開封推官此所題開封&KR0047;¶
　司者是也景繁二子居厚居易此題居厚者¶
　其長也景繁臨川人而韓子蒼居臨川故得¶
<pb:KR4d0268_SBCK_027-13b>¶
　此書務觀手記¶
　　　　　跋王仲言乞米詩¶
　仲言貸米本自欲就魯肅輩人而艮齋又戒¶
　以勿取陶胡奴米仲言治己可謂嚴而艮齋¶
　告之亦可謂忠矣數年來仲言以貧甚客長¶
　安中豪子資給殊厚今春忽捨去主人叩首¶
　乞少留不可豈獨能踐初言亦不負艮齋期¶
　待矣淳熈己酉四月二十七日陸(某)務觀書¶
　　　　　跋金奩集¶
<pb:KR4d0268_SBCK_027-14a>¶
　　飛卿南鄉子八闋語意工妙殆可追配劉夢¶
　　得竹枝信一時傑作也淳熈己酉立秋觀于¶
　　國史院直廬是日風雨桐葉滿庭放翁書¶
　　　　　　跋韓非子¶
　　右韓非子一巻紹興丁夘　先君年六十時¶
　　傳吳棫才老本後四十有二年淳熈己酉某¶
　　重装而藏之時年六十有五十月九日史院¶
　　東閤手識¶
　　　　　　跋却掃編¶
<pb:KR4d0268_SBCK_027-14b>¶
　　此書之作敦立猶少年故大抵無紹興以後¶
　　事淳熈己酉十一月十四日書于儀曹直廬¶
　　　　　　跋彩選¶
　　紹興甲戌七月三日子宅過此彩選畢景丙¶
　　子二月五日同季思訪務觀雲門山草堂復¶
　　為此戲子宅記¶
　　紹興十九年正月十有七日友人王仲言父¶
　　自京江來以是書為贈酴醿庵記¶
　　官制左右丞不為平章事自侍郎拜者皆躐¶
<pb:KR4d0268_SBCK_027-15a>¶
　遷尚書此書蓋失之¶
　子宅季思下世忽已數年予今年六十有七¶
　覽此太息然予方從事金丹丹成長生不死¶
　直餘事耳後五百年過雲門草堂故趾思昔¶
　作彩戲豈非夢耶紹熈元年上元日放翁書¶
　去子宅題字時三十年矣¶
　　　　　跋陜西印章二¶
　紹熈庚戌正月十九日夜閲故書得此追思¶
　在山&KR0047;時已二十年同幙惟周元吉閻才元¶
<pb:KR4d0268_SBCK_027-15b>¶
　章德茂張季長及余五人尚亡恙爾拊巻累¶
　欷放翁題¶
　又十有五年當嘉泰之四年歲在甲子因暴¶
　書再觀則元吉才元德茂又皆物故數年矣¶
　季長在蜀累歲不得書存亡有不可知者而¶
　予年已八十感歎不能已八月十六日務觀¶
　書¶
　　　　　跋詩藁¶
　此予丙戌以前詩二十之一也及在嚴州再¶
<pb:KR4d0268_SBCK_027-16a>¶
　編又去十之九然此殘藁終亦惜之乃以付¶
　子聿紹熈改元立夏日書¶
　　　　　跋祕閣續帖張長史率意帖¶
　此一帖在故簽書樞宻王倫家倫出使時得¶
　之故都予少日嘗見之紹熈改元五月甲子¶
　甫里陸(某)識時年六十有六距初見時四十¶
　有五年矣¶
　　　　　跋王深甫先生書簡二¶
　深父先生以治平二年七月二十八日卒而¶
<pb:KR4d0268_SBCK_027-16b>¶
　此巻末荅其弟容季書是年六月一日相距¶
　無兩月矣悲夫紹熈元年六月望陸(某)書¶
　此書朝夕觀之使人若居嚴師畏友之間不¶
　敢萌一毫不善意¶
　　　　　跋郭德誼墓誌二¶
　仲晦先生識郭公墓或恨其太簡然吾夫子¶
　銘季札曰於虖有吳延陵季子之墓財十字¶
　耳至今傳以為寳彼賣菜求益之論可付一¶
　歎紹熈二年正月二十三日陸某謹書¶
<pb:KR4d0268_SBCK_027-17a>¶
　　　　　　又¶
　　顔魯公麻姑壇記東坡先生經藏記皆有大¶
　　字小字兩本蓋用羊叔子峴山故事千載之¶
　　後陵谷變遷尚冀其一存爾徳誼之名固自¶
　　不朽然吾元晦為斯人計亦至矣豈希吕兄¶
　　弟孝愛篤至有以發之耶紹熈二年正月壬¶
　　申笠澤陸(某)識¶
　　　　　　跋郭德誼書¶
　　予童子時嘗避兵東陽山中詎今六十年予¶
<pb:KR4d0268_SBCK_027-17b>¶
　　長德誼三歲計其年可以相從而不及也觀¶
　　此遺墨為之太息紹熈二年正月二十三日¶
　　笠澤老漁陸(某)謹書¶
渭&KR0047;文集巻第二十七¶
