# -*- mode: mandoku-view; -*-
#+TITLE: 渭南文集
#+DATE: 2015-09-11 14:12:35.293638
#+PROPERTY: ID KR4d0268
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 22
#+PROPERTY: FILE SB04n0409-022渭南文集-卷第二十二.
<pb:KR4d0268_SBCK_022-1a>¶
渭南文集巻第二十二¶
　　　　　　　山　隂　陸　游　務觀¶
　　　　銘¶
　　　　　梅子真泉銘¶
　距㑹稽城東北七里有山曰梅山山之麓有¶
　泉曰子真泉遊者或疑焉智者及道人求笠¶
　澤漁父為之銘銘曰¶
　梅公之去漢猶鴟夷子之去越也變姓名棄¶
　妻子舟車所通何所不閲彼吴市門人偶傳¶
<pb:KR4d0268_SBCK_022-1b>¶
　之而作史者因著其說儻信吳市而疑斯山¶
　不幾乎執一而廢百梅公之去如懐安於一¶
　方則是以頸血丹莽之斧鉞也山麓之泉甘¶
　寒澄澈珠琲玉雪與子徊徘酌泉飲之亦足¶
　以盡公之髙而歎其决也¶
　　　　　司馬温公布被銘¶
　公孫丞相布被人曰詐司馬丞相亦布被人¶
　曰儉布被可能也使人曰儉不曰詐不能也¶
(傳以為秦少游非也/此銘予二十歳時作今)¶
<pb:KR4d0268_SBCK_022-2a>¶
　　　　　金崖硯銘¶
　我遊三硤得硯南浦西窮梁益東掠吳楚揮¶
　灑淋漓鬼神風雨百世之下莫予敢侮¶
　　　　　延平硯銘¶
　延平雙龍去無迹収歛光氣鍾之石聲如浮¶
　磬色蒼璧予文日衰愧匪敵¶
　　　　　蠻谿硯銘¶
　斯石也出於漢嘉之蠻谿蓋夷人佩刀之礪¶
　也琢於山隂之鏡湖則放翁筆墨之瑞也質¶
<pb:KR4d0268_SBCK_022-2b>¶
　如玉文如縠則黟龍尾之群從而溜韞玉之¶
　仲季也¶
　　　　　錢侍郎海山硯銘¶
　雲濤三山飾此怪珎誰其寳之天子侍臣煌¶
　煌繡衣福我逺民一字落𥿄活億萬人勿謂¶
　器小其重千鈞從公遄歸四海皆春¶
　　　　　枽澤卿磚硯銘¶
　古名硯以瓦今名硯以甎瓦以利於用甎以¶
　全其天甎乎甎乎寧用之純而保其全乎尚¶
<pb:KR4d0268_SBCK_022-3a>¶
　　無媿之日陳於前(熙二年六月九日老學庵/放翁銘枽甥澤卿硯甎紹)¶
(書)¶
　　　　　賛¶
　　　　　　崔伯易畫像贊¶
　　崔公名公度字伯易髙郵人劉相沆舉賢良¶
　　方正不赴以任為三班差使韓魏公薦之詔¶
　　易文資為國子監直講亦辤元祐中再召為¶
　　郎又皆固辤補外郎諸公力白于朝强起為¶
　　國子司業訖不肯復出為郡以起居郎祕書¶
<pb:KR4d0268_SBCK_022-3b>¶
　　少監召亦不肯起紹聖中復以為祕書少監¶
　　辤如初遂請宫觀尋致仕予喜其白首一節¶
　　乃求畫像於髙郵而為贊曰¶
　　　　古之君子　學以為已　可行則行¶
　　　　可止則止　仕以行義　止以逺耻¶
　　　　世衰道微　豈復知此　蚩蚩始學¶
　　　　青紫思拾　萬馬並馳　孰能獨立¶
　　　　始雖弗急　後亦汲汲　我思崔公¶
　　　　涕泗横集¶
<pb:KR4d0268_SBCK_022-4a>¶
　　　　　東坡像贊¶
　我遊鈞天帝之所都是老先生玉色敷腴顧¶
　我而歎閔世垢濁笑謂侍僊畀以靈藥稽首¶
　徑歸萬里天風碧山巉然月墮江空¶
　　　　　王仲信畫水石贊¶
　亡友王仲信為予作水石一壁仲信下世二¶
　十年乃為之賛恨仲信之不及見也其詞曰¶
　導江三硤神禹之蹟王子冩之洶洶撼壁後¶
　三十年塵暗苔蝕澹墨色之欲盡尚觀者之¶
<pb:KR4d0268_SBCK_022-4b>¶
　慘慄或曰是學蜀兩孫者非耶放翁曰吾但¶
　見其有歐陽信本柳誠懸之筆力也¶
　　　　　鍾離真人贊¶
　五季之亂方酣于兵叱嗟風雲卓乎人英功¶
　雖不成氣則莫奪煌煌金丹粃糠陶葛¶
　　　　　吕真人贊二¶
　一粒之粟有國有民二升之釡浩渺嶙峋我¶
　遊巴陵始識公面青蛇鑑然求之不見¶
　　　　　又¶
<pb:KR4d0268_SBCK_022-5a>¶
　天下家家畫吕公衣冠顔鬢了無同勸君莫¶
　被丹青誤那有長繩可繫風¶
　　　　　僧師源畫觀音贊¶
　三世如來同一閧大士亦作補陁夢佛子無¶
　財可修供尺𥿄寸毫俱妙用寳纓天冠儼四¶
　衆長年造極筆愈縱唯師魯公為作頌十方¶
　世界俱震動¶
　　　　　宏智禪師真贊¶
　死諸葛走生仲達死姚崇賣生張說看渠臨¶
<pb:KR4d0268_SBCK_022-5b>¶
　了一著子諸方倒退三十里¶
　　　　　大慧禪師真贊¶
　平生嫌遮老子說法口巴巴地若是靈利阿¶
　師參取畫底妙喜(文老作/為昭覺)¶
　　　　　卍庵禪師真賛(長老作/為䖏良)¶
　灑灑落落五十年一句不說祖師禪妙喜堂¶
　中正法眼等閑滅在瞎驢邊¶
　　　　　塗毒策禪師真贊二¶
　骨相瓌奇風神蕭散貌肅而和語盡而簡畫¶
<pb:KR4d0268_SBCK_022-6a>¶
　　得者英氣逼人畫不得者頂門上一隻眼¶
　　　　　　又¶
　　塗毒不自讚留待三山老試問卿上人讚好¶
　　莫讚好海中忽起刼初風北斗柄折須彌倒¶
　　　　　　佛照禪師真贊¶
　　名動　三朝話行四海撒手歸來雲山不改¶
　　人言大覺同龕師云老僧掩彩¶
　　　　　　大洪禪師贊¶
　　髮長無心剃衣破無心補大洪山上有賊大¶
<pb:KR4d0268_SBCK_022-6b>¶
　　洪山下有虎非但白刃殺盡兒孫更能一口¶
　　吞却佛祖¶
　　　　　　中巖圜老像贊¶
　　我遊中巖拜師于床巍巍堂堂鳯舉龍驤公¶
　　住無為訪我成都雄辯縱横五色敷腴别未¶
　　十日梁木告摧我如飛蓬萬里南來孰謂窮¶
　　山乃瞻儀形墻壁說法况此丹青¶
　　　　　　奉聖淳山主年八十有四放翁為¶
　　　　　　作真贊¶
<pb:KR4d0268_SBCK_022-7a>¶
　兩住名山一老禪目光如電照人天行蔵不¶
　用占蓍草卦氣全來二十年¶
　　　　　芋庵宗慧禪師真贊¶
　煨懶殘芋打塗毒鼓舌本雷霆毫端風雨¶
　　　　　廣慧法師贊¶
　東土震旦西方極樂一緉草鞋到處行脚¶
　　　　　敷淨人求僧贊¶
　光薙頭淨洗鉢頭頭拈起頭頭活有時與有¶
　時奪受用現前活鱍鱍敷道者一短褐欠箇¶
<pb:KR4d0268_SBCK_022-7b>¶
　什麽更要惡水潑將錯就錯也不妨只在檀¶
　那輕手撥(牒為説此數語嘉泰辛酉四月十/道敷淨人求伽陀見施主求買度)¶
(翁書/日放)¶
　　　　　錢道人贊¶
　栟櫚冠青芒屩上天下天不騎鶴喚作神仙¶
　渠不肯道是凢人我又錯㑹稽城中且賣藥¶
　　　　　放翁自贊四¶
　遺物以貴吾身棄智以全吾真劒外江南飄¶
　然幅巾野鶴駕九天之風澗松傲萬木之春¶
<pb:KR4d0268_SBCK_022-8a>¶
　或以為跌宕湖海之士或以為枯槁隴畞之¶
　民二者之論雖不同而不我知則均也(庚子/淳熙)¶
(川年五十有六/務觀自贊時在臨)¶
　　　　　二¶
　名動　髙皇語觸秦檜身老空山文傳海外¶
　五十年間死盡流輩老子無才山僧不㑹¶
　　　　　三¶
　皮葛其衣巢穴其居烹不糝之藜羮駕秃尾¶
　之草驢聞鷄而起則和寗戚之牛歌戴星而¶
<pb:KR4d0268_SBCK_022-8b>¶
　耕則稽氾勝之農書謂之瘁則若腴謂之澤¶
　則若癯雖不能草泥金之檢以紀治功其亦¶
　可挾兔園之冊以教鄉閭者乎(工為放翁寫/周彦文令畫)¶
(時年八十/真且來求贊)¶
　　　　　四¶
　進無以顯於時退不能隱於酒事刀筆不如¶
　小吏把鋤犁不如健婦或問陳子何取而肖¶
　其像曰是翁也腹容王導輩數百胷吞雲夢¶
　者八九也(作讚時開禧丁卯翁年八十三/陳伯予命畫工為放翁記顔且屬)¶
<pb:KR4d0268_SBCK_022-9a>¶
　　　　記事¶
　　　　　　記太子親王尹京故事¶
　　隋齊王暕尹河南唐秦公世民尹京兆衞王¶
　　重俊為洛州牧皆親王尹京故事也然尚未¶
　　甚以為重後唐秦王從榮以長子為河南尹¶
　　又為天下兵馬大元帥故當時遂以尹京為¶
　　儲貳之位至晉天福中鄭王重貴周廣順中¶
　　晉王榮皆尹開封用秦王故事也　國朝¶
　　太祖皇帝建隆二年七月以　太宗皇帝為¶
<pb:KR4d0268_SBCK_022-9b>¶
　　開封尹開寳未　太宗嗣位纔八日即以齊¶
　　王廷美為開封尹(秦王/後封)太平興國七年秦王¶
　　出為西京留守自是開封不置尹止命近臣¶
　　權知府而已(李符始/權知府自)雍熙二年始以陳王¶
　　元僖為開封尹盖是時　太宗元子楚王元¶
　　佐被疾廢則陳王亦儲君也淳化三年薨後¶
　　二年　真宗皇帝自襄王為開封尹(壽王/後封)至¶
　　道元年正東宫議者謂尹有品秩非太子所¶
　　宜兼領乃改判府事自後唐以來雖以尹京¶
<pb:KR4d0268_SBCK_022-10a>¶
　隂為儲副之位然皆藩王以太子判京府則¶
　自至道始也故事開封尹之上有牧雖具員¶
　而初未嘗置　國朝惟親王乃除尹餘但為¶
　權知府事自　太祖至　徽宗八朝百七十¶
　年未嘗改蔡京為相始建議置尹尹非獨故¶
　事須親王乃除又　太宗　真宗潛藩所領¶
　人臣所宜避天下皆罪京之不學其後宣和¶
　末欽宗皇帝自東宫為開封牧是時已有尹¶
　尹之上惟有牧故以命之然牧故事序位在¶
<pb:KR4d0268_SBCK_022-10b>¶
　太子少保之下御史大夫六曹尚書之上亦¶
　非太子所宜兼盖有司失考至道判府之制¶
　也尹之下故事有少尹位在少府將作少監¶
　之下太子少詹事之上後唐秦王時嘗以劉¶
　陟為之而建隆以來率不置惟置判官推官¶
　各一員或二員通掌府事並以常叅官充親¶
　王為尹則判官以給諫充(夫以上/今太中大)推官差¶
　降焉真宗為尹時判官二員推官三員盖特¶
　置也或問　太宗以來尹京則謂之南衙何¶
<pb:KR4d0268_SBCK_022-11a>¶
　也曰開封府治所本在正陽門南街東然¶
　太宗為尹乃就晉邸視事晉邸又在大内及¶
　府治之南故曰南衙亦曰南宫秦王許王因¶
　之及　真宗為尹　太宗以秦王許王皆不¶
　利始命還就府治焉¶
渭南文集巻第二十二¶
<pb:KR4d0268_SBCK_022-11b>¶
