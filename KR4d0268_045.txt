# -*- mode: mandoku-view; -*-
#+TITLE: 渭南文集
#+DATE: 2015-09-11 14:12:36.314074
#+PROPERTY: ID KR4d0268
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 45
#+PROPERTY: FILE SB04n0409-045渭南文集-卷第四十五.
<pb:KR4d0268_SBCK_045-1a>¶
渭&KR0047;文集卷第四十五¶
　　　　　　　山　隂　陸　游　務觀¶
　　　　　入蜀記第三¶
十七日郡集于青山李太白祠堂二教授同集¶
　祠在青山之西北距山尚十五里墓在祠後¶
　有小岡阜起伏蓋亦青山之别支也祠莫知¶
　其始有唐劉全白所作墓碣及近歳張眞甫¶
　舎人所作重修祠碑太白烏巾白衣錦袍又¶
　有道㡌氅裘侑食於側有郭功甫也早飯罷¶
<pb:KR4d0268_SBCK_045-1b>¶
　遊青山山&KR0047;小市有謝玄暉故宅基今爲湯¶
　氏所居&KR0047;望平野極目而環宅皆流泉竒石¶
　青林文篠眞佳處也遂由宅後登山路極險¶
　巇凡三四里有兩道人持湯飲迎勞於松石¶
　間又里許至一菴老道人出迎年七十餘姓¶
　周濰州人居此山三十年顴頰如丹鬚鬢無¶
　白者又有李媪八十矣耳目聦明談笑不衰¶
　自言嘗得異人祕訣菴前有小池曰謝公池¶
　水味甘冷雖盛夏不竭絶頂又有小亭亦名¶
<pb:KR4d0268_SBCK_045-2a>¶
　謝公亭下視四山如蛟龍奔放争赴川谷絶¶
　類吾鄉舜山但舜山之巔豐沃夷曠無異平¶
　陸此所不及也亭北望正對歴陽周生言元¶
　顔亮入寇時戰鼓之聲震于山中云夜歸舟¶
　次已一鼔盡矣坐間信伯言桓温墓亦在近¶
　郊有石獸石馬製作精妙又有碑悉刻當時¶
　車馬衣冠之類極可觀恨不一到也¶
十八日小雨解舟出姑熟溪行江中江溪相接¶
　水清濁各不相亂挽行來中三十里至大信¶
<pb:KR4d0268_SBCK_045-2b>¶
　口泊舟蓋自此出大江須風便乃可行往往¶
　連日阻風兩小山夾江即東梁西梁一名天¶
　門山李太白詩云兩岸青山相對出孤㠶一¶
　片日邉來王文公詩云崔嵬天門山江水遶¶
　其下梅聖俞云東梁如仰蠶西梁如浮魚徐¶
　師川云&KR0047;人北人朝暮舡東梁西梁今古山¶
　皆得句於此也水滸小兒賣蔆芡蓮藕者甚¶
　衆夜行堤上觀月大信口歐陽文忠公于役¶
　志謂之帶星口未詳孰是干役志蓋讁夷陵¶
<pb:KR4d0268_SBCK_045-3a>¶
　時所著也¶
十九日便風過大小褐山磯竒石巉絶漁人依¶
　石挽罾宛如畫圗間所見過梟磯在大江中¶
　聳拔特起有道士結廬其上政和中賜名寜¶
　淵觀舊說梟磯有梟能害人故得名方郡縣¶
　奏乞觀頟時惡其名因曰磯在水中水常沃¶
　石故曰澆磯今觀屋亦二十餘閒然止一道¶
　人居之相傳有二人則其一輙死故無敢徃¶
　者至蕪湖縣泊舟呉波亭知縣右通直郎吕¶
<pb:KR4d0268_SBCK_045-3b>¶
　昭問來按漢丹楊郡有蕪湖縣呉陸遜屯蕪¶
　湖又杜預注春秋楚子伐呉克鳩兹亦云在¶
　蕪湖至東晉乃改名于湖不知所自王敦反¶
　屯于湖今故城尚存又有玩鞭亭亦當時遺¶
　迹唐温飛卿有湖隂曲叙其事近時張文潛¶
　以爲晉書所云帝至于湖隂察營壘當以于¶
　湖爲句飛卿蓋誤讀也作于湖曲以及之劉¶
　夢得歴陽書事詩叙道中事云望夫人化石¶
　夢帝日環營蓋夢得自　州移牧歴陽過此¶
<pb:KR4d0268_SBCK_045-4a>¶
　邑也邑人云數年前邑境有盗發大墓棺槨¶
　已壊得鏡及刀劒之屬甚衆甃塼有大將軍¶
　墓四字或疑爲敦墓云¶
二十日寧國太平縣主簿左迪功郎陳炳來見¶
　泛小舟徃謝之則寓寧淵觀下院以提刑司¶
　檄來督大禮錢帛寧淵在梟磯隔大江故置¶
　下院於近邑道流十餘壇宇像設甚盛有觀¶
　主何守誠者今選居太一宫矣炳字徳先婺¶
　州義烏人自言其從姑得道徽宗朝賜號妙¶
<pb:KR4d0268_SBCK_045-4b>¶
　静練師結廬葛仙峯下平生不火食惟飲酒¶
　㗖生果爲人言禍福死生無毫釐差每風日¶
　清和時輒掩闗獨處或於戸外竊&KR0234;之但聞¶
　若二嬰兒聲或歌或笑徃徃至中夜方止莫¶
　有能測者年九十正旦自言四月八日當逺¶
　行果以是日坐逝每爲德先言汝有仙骨當¶
　遇異人後因得疾委頓有皖山徐先生來餌¶
　以藥即日疾平徐因留教以絶粒訣德先父¶
　母方望其成名固不許然自是絶滋味日食¶
<pb:KR4d0268_SBCK_045-5a>¶
　淡湯餅及飯而已如此者六年益覺身輕能¶
　日行二百里㑹中第娶妻復近葷血徐遂告¶
　别臨行語徳先曰汝二紀後當復從我究此¶
　事徳先送至溪上方呼舟欲渡徐褰裳疾行¶
　水上而去呼之不復應徳先至今悵恨有棄¶
　官入&KR0542;皖之意予遂遊東寺登王敦城以歸¶
　城並大江氣象宏敝邑出緑毛&KR0027;就船賣者¶
　不可勝數將午解舟過三山磯磯上新作龍¶
　祠有道人半醉立蘚崖峭絶處下觀行舟望¶
<pb:KR4d0268_SBCK_045-5b>¶
　之使人寒心亦竒士也江中江豚十數出没¶
　色或黑或黃俄又有物長數尺色正赤類大¶
　蜈蚣奮首逆水而上激水髙三二尺殊可畏¶
　也宿過道口¶
二十一日過繁昌縣南唐所置初&KR0032;宣城及置¶
　太平州復割&KR0032;焉晩泊荻港散歩堤上遊龍¶
　廟有老道人守之台州仙居縣人自言居此¶
　十年日伐薪二束賣之以自給雨雪則從人¶
　乞未嘗他螢也又至一菴僧言隔港即銅陵¶
<pb:KR4d0268_SBCK_045-6a>¶
　界逺山嶄然臨大江者即銅官山太白所謂¶
　我愛銅官樂千年未擬還是也恨不一到最¶
　後至鳯凰山延禧觀觀廢于兵爐者四十餘¶
　年近方興葺羽流五六人觀主陳廷瑞婺州¶
　義烏縣人言此古青華觀也有趙先生荻港¶
　市中人父賣茗先生幻名王九年十三疾亟¶
　父抱詣青華願使入道是夕先生夢老人引¶
　之登髙山謂曰我隂翁也出栢枝㗖之及覺¶
　遂不火食後又夢前老人教以天&KR0144;數百字¶
<pb:KR4d0268_SBCK_045-6b>¶
　比覺悉記不遺　太宗皇帝召見度爲道士¶
　賜冠簡易名自然給&KR1149;錢遣還遂爲觀主祥¶
　符間再召至京師賜紫衣改青華&KR0725;曰延禧¶
　先生懇求還山養母得歸一日無疾而逝門¶
　人葬之山中行半途棺忽大重不可舉其母¶
　曰吾兒必有異命發棺果空無尸惟劒履在¶
　耳遂即其處葬之今冢猶在謂之劔冢自然¶
　國史有傳大槩與廷瑞言頗合惟劒冢一事¶
　無之荻港蓋繁昌小墟市也歸舟巳夜矣¶
<pb:KR4d0268_SBCK_045-7a>¶
二十二日過大江入丁家洲夾復行大江自離¶
　當塗風日清美波平如席白雲青嶂逺相映¶
　帶終日如行圗畫殊忘道途之勞也過銅陵¶
　縣不入晚泊水洪口江湖間謂分流處爲洪¶
　王文公詩云東江木落水分洪是也¶
二十三日過陽山磯始見九華山九華本名九¶
　子李太白爲易名太白與劉夢得皆有詩而¶
　劉至以爲可兼太華女几之竒秀&KR0047;唐宋子¶
　嵩辤政柄歸隠此山號九華先生封青陽公¶
<pb:KR4d0268_SBCK_045-7b>¶
　由是九華之名益盛惟王文公詩云盤根雖¶
　巨壯其末乃脩纎最極形容之妙大抵此山¶
　之竒在脩纖耳然無含蓄敦大氣象與廬早¶
　天台異矣岸旁荻花如雪舊見天井長老彦¶
　威云廬山老僧用此絮紙衣威少時在惠日¶
　亦爲之佛燈珣禪師見而大嗔云汝少年輒¶
　求温暖如此豈有心學道&KR0088;退而問兄弟則¶
　堂中百人有荻花衣者財三四皆年七十餘¶
　矣威愧恐亟除去泊梅根港巨魚十數色蒼¶
<pb:KR4d0268_SBCK_045-8a>¶
　白大如黄犢出没水中每出水輒激起沸白¶
　成浪真壯觀也¶
二十四日到池州泊稅務亭子州唐置&KR0047;唐嘗¶
　爲康化軍節度今省又嘗割青陽&KR0032;建康今¶
　復故惟所置銅陵東流二縣及改秋浦爲貴¶
　池今因之蓋&KR0047;唐都金陵故當塗蕪湖銅陵¶
　繁昌廣徳青陽并江寧上元溧陽溧水句容¶
　凡十一縣皆&KR0032;畿内今建康爲行都而纔有¶
　江寧等五邑有司所當議也李太白往來江¶
<pb:KR4d0268_SBCK_045-8b>¶
　東此州所賦尤多如秋浦歌十七首及九華¶
　山清溪白笴陂玉鏡潭諸詩是也秋浦歌云¶
　秋浦長似秋蕭條使人愁又曰兩鬢入秋浦¶
　一朝䬃已衰猨聲催白&KR0066;長短盡成絲則池¶
　州之風物可見矣然觀太白此歌髙妙乃爾¶
　則知姑熟十詠決爲贗作也杜牧之池州諸¶
　詩正爾觀之亦清婉可愛若與太白詩並讀¶
　醇醨異味矣初王帥平&KR0047;唐命曺彬分兵自¶
　荆州順流東下以樊若冰爲鄉導首克池州¶
<pb:KR4d0268_SBCK_045-9a>¶
　然後能取蕪湖當塗駐軍采石而浮橋成則¶
　池州今實要地不可不備也¶
二十五日見知州右朝議大夫直祕閣楊師中¶
　通判右朝奉郎孫徳芻遊光孝寺寺有西峰¶
　聖者所留䥫笛聖者生當呉武王楊行密時¶
　陽狂不羈好吹笛能役鬼神蛟龍嘗寓池州¶
　乾明寺乾明即光孝也反去留笛付主事僧¶
　笛似銅䥫而非色緑而瑩潤如緑玉不知何¶
　物僧懼爲好事者所奪郡官求觀之輒出一¶
<pb:KR4d0268_SBCK_045-9b>¶
　凡䥫笛充數予偶與監寺僧有舊獨得一見¶
　有石刻沈㪫逹所作西峯銘文辤古雅可愛¶
　恨非其自書也僧言貴池去城八十里在秀¶
　山下江之一支别匯爲池四隅皆因山石爲¶
　岸産鯉魚金鱗朱尾味極美本以此得貴池¶
　之目秀山有梁昭明太子墓拱木森然今池¶
　州城西有神甚靈者曰九郎或云九郎即昭¶
　明晩登弄水亭杜牧之所賦詩也亭殊不葺¶
　然正對清溪齊山景物絶佳州雖瀕江然據¶
<pb:KR4d0268_SBCK_045-10a>¶
　岡阜上頗難得水¶
二十六日解舟過長風沙羅刹石李太白江上¶
　贈竇長史詩云萬里&KR0047;遷夜郎國三年歸及¶
　長風沙梅聖俞送方進士遊廬山云長風沙¶
　浪屋許大羅刹石齒水下排歴此二險過湓¶
　浦始見瀑布懸蒼崖即此地也又太白長干¶
　行云早晩下三巴預將書報家相迎不道逺¶
　直到長風沙蓋自金陵至此七百里而室家¶
　來迎其夫甚言其逺也地屬舒州舊最號湍¶
<pb:KR4d0268_SBCK_045-10b>¶
　險仁廟時發運使周湛役三十萬夫䟽支流¶
　十里以避之至今爲行舟之利羅刹石在大¶
　江中正如京口鶻峯而稍大白石拱起其上¶
　叢篠喬木亦有小神祠旛竿不知何神也西¶
　望群山靡迤巖嶂深秀宛如吾廬南望鏡中¶
　諸山爲之累欷宿懷家洑懷姓也呉有尚書¶
　郎懷叙見顧雍傳¶
二十七日五鼓大風自東北來舟人不告乗便¶
　風解舡過鴈翅夾有稅場居民二百許家岸¶
<pb:KR4d0268_SBCK_045-11a>¶
　下泊舡甚衆遂經皖口至趙屯未朝食已行¶
　百五十里而風益大乃泊夾中皖口即王師¶
　破江&KR0047;大將朱令贇水軍處趙屯有戍兵亦¶
　小市聚也是日大風至暮不止登岸行至夾¶
　口觀江中驚濤駭浪雖錢塘八月之潮不過¶
　也有一舟掀簸浪中欲入夾者再三不可得¶
　幾覆溺矣號呼求救乆方能入北望正見皖¶
　山太白江上望皖公山詩云巉絶稱人意巉¶
　絶二字不刋之妙也南唐元宗&KR0047;遷豫草舟¶
<pb:KR4d0268_SBCK_045-11b>¶
　中望皖山愛之謂左右曰此青峭數峯何名¶
　荅曰舒州皖山時方新失淮&KR0047;伶人李家明¶
　侍側獻詩曰龍舟千里颺東風漢武潯陽事¶
　正同囬首皖公山色好日斜不到壽杯中元¶
　宗爲悲憤欷歔故王文公詩云南狩皖山非¶
　故地北師淮水失名王計其處當去此不遠¶
　也夜雨¶
二十八日過東流縣不入自雷江口行大江江¶
　&KR0047;群山蒼翠萬疊如列屏障凡數十里不絶¶
<pb:KR4d0268_SBCK_045-12a>¶
　自金陵以西所未有也是日便風張㠶舟行¶
　甚速然江面浩渺白浪如山所乗二千斛舟¶
　揺兀掀舞&KR0138;如一葉過獅子磯一名佛指磯¶
　蘚壁百尺青林緑篠倒生壁閒圗畫有所不¶
　及猶恨舟行北岸不得過其下旁有數磯亦¶
　竒峭然皆非獅子比也至馬當所謂下元水¶
　府山&KR0020;尤秀拔正面山脚直插大江廟依峭¶
　崖架空爲閣登降者皆自閣西崖腹小石徑¶
　捫蘿側足而上宛若登梯飛甍曲檻丹碧縹¶
<pb:KR4d0268_SBCK_045-12b>¶
　緲江上神祠惟此最佳舟至石壁下忽晝晦¶
　風&KR0020;横甚舟人大恐失色急下㠶趨小港竭¶
　力牽挽僅能入港繫䌫同泊者四五舟皆來¶
　助牽早間同行一舟亦蜀舟也忽有大魚正¶
　緑腹下赤如丹躍起柂旁髙三尺許人皆異¶
　之是晚果折檣破㠶幾不能全亦可怪也入¶
　夜風愈厲増十餘纜迨曉方少定¶
二十九日阻風馬當港中風雨凄冷初御裌衣¶
　有小舟冐風濤來賣薪菜狶肉亦有賣野彘¶
<pb:KR4d0268_SBCK_045-13a>¶
　肉者云獵蘆場中所得飯已登&KR0047;岸望馬當¶
　廟北風吹人勁甚至不能語既暮風少定然¶
　怒濤未息擊舡終夜有聲¶
八月一日過烽火磯&KR0047;朝自武昌至京口列置¶
　烽燧此山當是其一也自舟中望山突兀而¶
　已及抛江過其下嵌巖竇穴怪竒萬狀色澤¶
　瑩潤亦與它石逈異又有一石不附山傑然¶
　特起髙百餘尺丹藤翠蔓羅絡其上如寶&KR1149;¶
　屏風是日風靜舟行頗遲又秋深潦縮故得¶
<pb:KR4d0268_SBCK_045-13b>¶
　盡見杜老所謂幸有舟楫遲得盡所歴妙也¶
　過澎浪磯小孤山二山東西相望小孤屬舒¶
　州宿松縣有戍兵凡江中獨山如金山焦山¶
　落星之類皆名天下然峭拔秀麗皆不可與¶
　小孤比自數十里外望之碧峰巉然孤起上¶
　千雲霄已非它山可擬愈近愈秀冬夏晴雨¶
　姿態萬變信造化之尤物也但祠宇極於荒¶
　殘若稍飾以樓觀亭榭與江山相發揮自當¶
　髙出金山之上矣廟在山之西麓頟曰惠濟¶
<pb:KR4d0268_SBCK_045-14a>¶
　神曰安濟夫人紹興初張魏公自湖湘還嘗¶
　加營葺有碑載其事又有别祠在澎浪磯屬¶
　江州彭澤縣三面臨江倒影水中亦占一山¶
　之勝舟過磯雖無風亦浪湧蓋以此得名也¶
　昔人詩有舟中估客莫漫狂小姑前年嫁彭¶
　郎之句傳者因謂小孤廟有彭郎像澎浪廟¶
　有小姑像實不然也晩泊沙夾距小孤一里¶
　微雨復以小&KR1468;逰廟中&KR0047;望彭澤都昌諸山¶
　煙雨空濛鷗鷺滅没極登臨之勝徙倚乆之¶
<pb:KR4d0268_SBCK_045-14b>¶
　而歸方立廟門有俊鶻摶水禽掠江東&KR0047;去¶
　甚可壯也廟祝云山有栖鶻甚多¶
二日早行未二十里忽風雲騰湧急繫䌫俄復¶
　開霽遂行泛彭蠡口四望無際乃知太白開¶
　㠶入天鏡之句爲妙始見廬山及大孤大孤¶
　狀類西梁雖不可擬小孤之秀麗然小孤之¶
　旁頗有沙洲葭葦大孤則四際&KR0261;瀰皆大江¶
　望之如浮水面亦一竒也江自湖口分一支¶
　爲&KR0047;江蓋江西路也江水渾濁每汲用皆以¶
<pb:KR4d0268_SBCK_045-15a>¶
　杏仁澄之過夕乃可飲南江則極清澈合處¶
　如引繩不相亂晩抵江州州治德化縣即唐¶
　之潯陽縣柴桑栗里皆其地也&KR0047;唐爲奉化¶
　軍節度今爲定江軍岸土赤而壁立東坡先¶
　生所謂舟人指㸃岸如赬者也泊湓浦水亦¶
　甚清不與江水亂自七月二十六日至是首¶
　尾財六日其間一日阻風不行實以四日半¶
　泝流行七百里云¶
三日移泊琵琶亭見知州左朝請郎周昪強仲¶
<pb:KR4d0268_SBCK_045-15b>¶
　通判左朝散郎胡适發運使户部侍郎史正¶
　志志道發運司幹辦公事程坦履道察推左¶
　文林郎蔡戡定夫始得夔州公移¶
四日遊天慶觀李太白詩所謂潯陽紫極宫也¶
　蘇黄詩刻皆不復存太白詩有一石亦近時¶
　俗書見觀主李守智問玉芝亦不能答觀皆¶
　古屋初不更兵燼而遺迹掃地獨太清殿老¶
　君像乃唐人所塑特爲竒古眞人女眞仙官¶
　力士童子各二軀又有唐明皇帝金銅像衣¶
<pb:KR4d0268_SBCK_045-16a>¶
　冠如道士而氣宇粹穆有五十年安享太平¶
　富貴氣&KR0090;李守智者滁州來安人自言家故¶
　富饒遇亂棄家爲道人大將岳飛以度牒與¶
　之始爲道士至今畫岳氏父子事之史志道¶
　招飲於發運&KR0351;中登髙逺亭望廬山天氣澄¶
　霽諸峯盡見志道出新鼓鑄䥫錢¶
五日郡集於&KR0067;樓樓正對廬山之雙劒峯北臨¶
　大江氣象雄麗自京口以西登覽之地多矣¶
　無出&KR0067;樓右者樓不甚髙而覺江山煙雲皆¶
<pb:KR4d0268_SBCK_045-16b>¶
　在几席間真絶景也&KR0067;亮嘗爲江荆豫州刺¶
　史其實則治武昌若武昌南樓名&KR0067;樓猶有¶
　理今江州治所在晉特柴桒縣之湓口闗耳¶
　此樓附㑹甚明然白樂天詩固已云潯陽欲¶
　到思無窮&KR0067;亮樓&KR0047;湓口東則承誤亦乆矣¶
　張芸叟&KR0047;遷録云&KR0067;亮鎮潯陽經始此樓其¶
　誤尤甚¶
六日甲夜有大燈毬數百自湓浦蔽江而下至¶
　江面廣處分散漸逺赫然如繁星麗天土人¶
<pb:KR4d0268_SBCK_045-17a>¶
　云此乃一家放五百椀以禳灾祈福蓋江鄉¶
　舊俗云¶
七日徃廬山小憩新橋市蓋呉蜀大路市肆壁¶
　間多蜀人題名並溪喬木徃徃皆三二百年¶
　物蓋山之麓也自江州至太平興國宫三十¶
　里此適當其半是日車馬及徒行者憧憧不¶
　絶云上觀蓋徃太平宫焚香自八月一日至¶
　七日乃己謂之白蓮㑹蓮社本逺法師遺迹¶
　舊傳逺公嘗以一日借道流故至今太平宫¶
<pb:KR4d0268_SBCK_045-17b>¶
　歳以為常東林寺亦自作㑹然來者反不若¶
　太平之盛亦可笑也晩至清虚菴菴在撥雲¶
　峰下皇甫道人所居皇甫名坦嘉州人出遊¶
　旁郡獨見其弟子曺彌深登紹興煥文閣實¶
　藏　光堯皇帝御書又有神泉清虚堂皆宸¶
　翰題榜宿清虚西室曹君置酒堂中炙鹿肉¶
　甚珍酒尤清醇夜寒可附火¶
渭&KR0047;文集卷第四十五¶
