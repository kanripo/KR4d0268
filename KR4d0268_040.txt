# -*- mode: mandoku-view; -*-
#+TITLE: 渭南文集
#+DATE: 2015-09-11 14:12:36.085022
#+PROPERTY: ID KR4d0268
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 40
#+PROPERTY: FILE SB04n0409-040渭南文集-卷第四十.
<pb:KR4d0268_SBCK_040-1a>¶
渭南文集巻第四十¶
　　　　　　　山　隂　陸　游　務觀¶
　　　　塔銘¶
　　　　　祖山主塔銘¶
　嘉州天王禪院景倫師有二弟子孟曰紹覺¶
　仲曰紹祖倫且老歎曰孰能問法&KR0047;方以大¶
　吾門者乎於是覺請行曰不可使師有恨祖¶
　請留曰老人不可以莫養也覺&KR0047;遊得法居¶
　蘄州五祖山而祖左右就養先意承志終身¶
<pb:KR4d0268_SBCK_040-1b>¶
　不去倫欲新其廬祖則雨濡日炙出入閭巷¶
　累年崇成鬱為寶坊倫飲食徃來者祖則髙¶
　囷大庖床敷㓗温凢至者如歸焉皆曰倫師¶
　可謂有子矣祖既老亦有二弟子曰海慧海¶
　澄慧萬里走閩中求大藏經以歸祖不及待¶
　而澄實送終其撰次祖行實以求予銘者慧¶
　弟子法琳也是倫師不獨有子子又有孫何¶
　其盛哉世所謂學士大夫蹈義秉禮終其身¶
　者或鮮矣况至四世閲百年而不失者乎予¶
<pb:KR4d0268_SBCK_040-2a>¶
　於是有感焉祖姓楊氏字繼逺世居龍游歿¶
　以乾道四年十月某甲子年七十五葬以五¶
　年二月某甲子銘曰¶
　峩眉之麓鬱鬱方墳維爾有承以弋吾文¶
　　　　　定法師㙮銘¶
　淳熙四年予自梁益還吳葢西遊九年矣耆¶
　老凋落朋舊散徙無與晤語而少年學問日¶
　新議論鋒出亦莫與顧為之戃怳不樂一日¶
　有叩户者攝衣迎之則所謂恵定法師也風¶
<pb:KR4d0268_SBCK_040-2b>¶
　骨巉巉如太華之立雲表議論衮衮如黄河¶
　之行地中為予談諸經辭指精詣徃輒破的¶
　窮日夜不休予作而曰公生肇一輩人予懼¶
　不足以辱公友也㑹予復出仕又三年廼還¶
　屏居鏡湖之西略無十日不過予霰雪風雨¶
　徃徃留不去予方以譴斥退亦安於不遇意¶
　者相從湖山間㠯老而師不幸死矣其徒來¶
　乞銘師字寧道姓王氏世為紹興山隂人㓜¶
　歳從錢清保安院子堯道人得度出遊四方¶
<pb:KR4d0268_SBCK_040-3a>¶
　從道隆師會景崇三師授華嚴義盡得其説¶
　至超然自得出入古今不妄隨不苟異三師¶
　盖莫能屈也衆請住戒珠省院未㡬棄去時¶
　大慧禪師宗杲説法阿育王山師慨然徃造¶
　其居所聞益廣學者宗之起住妙相徙觀音¶
　復還省院皆蕭然小刹羮藜飯豆人不堪其¶
　枯槁然著書不少輟若金剛般若經觧法界¶
　觀圖會三歸一章莊嶽論已盛行於世餘在¶
　槀者猶數十百篇以淳熙八年十二月二十¶
<pb:KR4d0268_SBCK_040-3b>¶
　四日焚香説偈示滅年六十八僧夏四十八¶
　九年十二月十八日塟于錢清得法弟子妙¶
　定了洪了悦得度弟子了知了端了逹初師¶
　著金剛觧成持以示予語之曰昔德山見龍¶
　潭言下悟盡焚金剛疏鈔公見大慧而歸更¶
　著此觧與德山孰優師笑不答豈魯之善學¶
　柳下恵者歟銘曰¶
　　　木葉旁行九譯而東維此雜華衆經之¶
　　　宗肇自有唐世以名家師如巨舟極其¶
<pb:KR4d0268_SBCK_040-4a>¶
　　　津涯著書至死此亦奚求承其師傳㠯¶
　　　絶為羞我徂弔之遺書滿室喟然作銘¶
　　　用媿逢掖¶
　　　　　良禪師塔銘¶
　禪師處良字遂翁㑹稽山隂劉氏子紹興五¶
　年甫九嵗以童子得度十三歳遊諸方僅勝¶
　衣笠路人為之驚歎初為妙喜禪師宗杲侍¶
　者又從卍菴禪師道顔為書記遂翁英邁玉¶
　立遊二師間皆受記莂餘事能文詞善筆札¶
<pb:KR4d0268_SBCK_040-4b>¶
　諸方翕稱良書記然亦以議論皦核不少假¶
　借不為諸方所容妄一比丘輒得名山壯刹¶
　遂翁獨陸陸衆中嘗居嘉興法喜院舉香為¶
　卍庵嗣蕭然數僧食財半菽再歳退廬㑹稽¶
　海上今太常尤公延之守臨海起遂翁領紫¶
　櫜復以縣大夫不樂棄去乆之領崑山薦嚴¶
　資福寺遂以疾逝淳熙十四年六月戊寅也¶
　遺言藏骨廬山智林寺寺卍庵與遂翁所同¶
　建也逝之日手書求銘於予銘曰¶
<pb:KR4d0268_SBCK_040-5a>¶
　　　山棲谷汲利欲靡及孰擠使躓道成謗¶
　　　集廬阜峩峩浮屠岌岌吾識其封身没¶
　　　名立¶
　　　　　髙僧猷公塔銘¶
　宋山隂有髙僧曰子猷字脩仲晩自號笑雲¶
　老人宏材博學髙行達識卓然出一世之表¶
　雖華嚴其宗而&KR0047;之天台北之慈恩少林之¶
　心法&KR0047;山之律部莫不窮探歴討取其妙以¶
　佐吾説雖浮屠其衣百家之書無所不讀聞¶
<pb:KR4d0268_SBCK_040-5b>¶
　名儒賢士雖在千里之逺必往交焉篤行義¶
　勵風操嚴取與一得䘮接物簡而峻不屈於¶
　富貴有以供施及門者苟禮不足雖累百金¶
　輒拒不取於虖賢哉脩仲出陳氏生七歳從¶
　同郡大善寺晏時為童子十有二歳祝髮受¶
　具習華嚴經論於廣福院擇交得其學又遊¶
　錢塘見恵因院師會慱盡所疑二師皆自以¶
　為弗迨遂還山隂説法於城東妙相院僅二¶
　十年學者常百餘人脩仲厭其近城市思居¶
<pb:KR4d0268_SBCK_040-6a>¶
　山林乃涻衆遯於梅山上方學者不肯散去¶
　而院隘不能容相與言於府願迎脩仲還妙¶
　相於是法席加盛於昔所著書大行於世院¶
　亦益葺號為壯刹大慧禪師宗杲過而異之¶
　為留偈壁間然脩仲竟棄去學者猶不捨又¶
　説法者三最後住姜山閲三年喟然歎曰老¶
　矣将安歸耶亟橐書歸梅市結菴以老淳熙¶
　十六年八月二十有六日忽命舟遍别平日¶
　所徃來者明日晨起説法遂坐逝壽六十有¶
<pb:KR4d0268_SBCK_040-6b>¶
　九又三日火化得舍利五色粲然弟子即菴¶
　之西建塔奉靈骨及舍利以塟脩仲度弟子¶
　四人戒海戒先戒明戒堅戒先傳家學而四¶
　方之學者得法出世又十有七人隠于衆者¶
　葢以百數脩仲之道其傳又可涯哉戒明來¶
　乞銘銘曰¶
　　　予嘗觀古髙僧窮幽闡微能信踐之不¶
　　　為利訹不為勢橈未嘗不與學士大夫¶
　　　同也考脩仲之為人可謂有古髙僧之¶
<pb:KR4d0268_SBCK_040-7a>¶
　　　風矣吾予之銘非獨以厚故人蓋亦天¶
　　　下之公也¶
　　　　　别峰禪師㙮銘¶
　&KR0047;山自長安秦中西南馳為嶓為&KR2165;&KR2165;東行¶
　紆餘起伏歴蠻夷中跨軼且千里然後秀偉¶
　特起為三峰摩星辰蓄雲雨龍蟠鳳翥是名¶
　峩眉山通義犍為二郡實在其下人鍾其氣¶
　為秀民傑士出而仕者固多以功業文章擅¶
　名古今至於厭薄紛華棄捐衣冠木食澗飲¶
<pb:KR4d0268_SBCK_040-7b>¶
　自放於塵垢聲利之外而不幸為人知不能¶
　遂其隠操亦卒至於光顯榮耀者如别峰禪¶
　師是也師名寶印字坦叔生為龍游李氏子¶
　世居峨眉之麓少而竒警日誦千言然不喜¶
　在家廼從徳山院清遠道人得度自成童時¶
　已愽通六經及百家之説至是復從華嚴起¶
　信諸名師窮源探賾不髙出同學不止論説¶
　雲興泉湧衆請主講席謝不可圜悟克勤禪¶
　師有嗣法上首安民號密印禪師説法於中¶
<pb:KR4d0268_SBCK_040-8a>¶
　峯道場廼挈一笠徃從之一日密印舉僧問¶
　巖頭起滅不停時如何巖頭叱曰是誰起滅¶
　師豁然大悟自是室中鋒不可觸密印恨相¶
　得之晩㑹圜悟自南歸成都昭覺乃遣師往¶
　省因隨衆入室圜悟舉從上諸聖㠯何法接¶
　人師舉起拳圜悟曰此是老僧用者孰為從¶
　上諸聖用者師即揮拳圜悟亦舉拳相交大¶
　笑而罷圜悟歎異之曰是子他日必類我師¶
　留昭覺三年密印猶在中峰以堂中第一座¶
<pb:KR4d0268_SBCK_040-8b>¶
　致師師辭密印大怒曰我以法得人人不我¶
　傳尚何以説法為欲棄衆去衆皇恐亟趨昭¶
　覺羅拜懇請圜悟亦助之請始行道望日隆¶
　學者爭歸之雖圜悟密印不能揜也乆之&KR0047;¶
　遊見潙山佛性泰福嚴月菴果疎山草堂清¶
　皆目擊而契或以第一座留之師濳遯以免¶
　最後至徑山見大慧杲大慧問曰上座從何¶
　處來師曰西川來大慧曰未出劔門闗與汝¶
　三十棒了也師曰不合起動和尚時徑山衆¶
<pb:KR4d0268_SBCK_040-9a>¶
　千七百雖𦒿宿名衲以得棲笠地為幸頋為¶
　師獨掃一室堂中皆驚大慧&KR0047;遷師亦西歸¶
　始往臨卭鳳凰山舉香嗣密印歴住廣漢崇¶
　慶武信東禪成都龍華眉山中巖復還成都¶
　住正法道既盛行士大夫亦喜從之遊築都¶
　不㑹菴松竹幽邃暇日名勝畢集聞師一言¶
　皆自謂意消稍或間闊輒相語曰吾輩鄙吝¶
　萌矣其道德服人如此俄復下硤抵金陵應¶
　菴華方住蒋山館師於上方白留守張公燾¶
<pb:KR4d0268_SBCK_040-9b>¶
　舉以代已師聞即日發去㑹陳丞相俊卿來¶
　為金陵以保寧延師俄徙京口金山學者傾¶
　諸方金山自兵亂後雖婁葺莫能成至是始¶
　復大興如承平時而有加焉異時居此山鮮¶
　踰三年者師獨安坐十五夏潭帥張公孝祥¶
　嘗延以大潙山師與張公雅故念未有以却¶
　而京口之人自郡守以降力爭之卒返潭使¶
　魏恵憲王牧四明虚雪竇來請師度不可辤¶
　廼入東凢住四年樂其山林有終老之意而¶
<pb:KR4d0268_SBCK_040-10a>¶
　名益重被敕住徑山淳熙七年五月也七月¶
　至行在所至尊壽皇聖帝降中使召入禁中¶
　以老病足蹇賜肩輿於東華門内賜食於觀¶
　堂引對於選德殿特賜坐勞問良渥師因舉¶
　古宿云透得見聞覺知受用見聞覺知不墮¶
　見聞覺知　上悦曰此誰語師曰祖師皆如¶
　此提倡亦非别人語　上為微笑時秋暑方¶
　熾師再欲起　上再留使畢其説廼退後十¶
　餘日又命開堂於靈隠山中使齎賜御香恩¶
<pb:KR4d0268_SBCK_040-10b>¶
　禮備至十年二月上製圜覺經注遣使馳賜¶
　且命作序師廼築大閣祕奉以侈　上恩師¶
　老益厭住持事門人懼其逺遊不返相與築¶
　菴於山北俟其歸今上在東宫書别峯二大¶
　字榜之十五年冬奏乞養疾於别峯得請明¶
　年　上受内禪取向所賜　宸翰識㠯　御¶
　寶復賜焉紹熙元年冬十一月忽徃見今住¶
　山智䇿告别䇿問行日師曰水到渠成歸取¶
　幅紙大書曰十二月七日夜鷄鳴時如期而¶
<pb:KR4d0268_SBCK_040-11a>¶
　化奉蜕質返寺之法堂留七日顔色精明鬚¶
　髮皆長頂温如沃湯是月十四日葬于别峯¶
　之西岡壽八十有二臘六十有四得法弟子¶
　&KR0394;牟宗性道竒智周慧海宗璨等得度弟子¶
　智穆慧崈等百四十有七人有慧綽者山隂¶
　陸氏子當以䕃得官辤之從師祀髮又得記¶
　莂遯迹巖岫終身不出師既示寂　上為敕¶
　有司定謚曰慈辯且名其塔曰智光庵曰别¶
　峰極方外之寵師説法數十年所至門人集¶
<pb:KR4d0268_SBCK_040-11b>¶
　爲語録晩際遇　壽皇被　宸翰咨詢法要¶
　皆對使者具奏将化説偈尤竒偉已別行於¶
　世此不悉著三年三月法孫宗愿走山隂鏡¶
　湖屬某銘師之塔某與師交最乆嘗相約還¶
　蜀結茅青衣喚魚潭上今雖老病義不可辤¶
　銘曰¶
　　　圜悟再傳是為别峰坐十道場心法之¶
　　　宗淵識雄辯震驚一世矯乎人中龍也¶
　　　海口電目旄期稱道卓乎澗壑松也叩¶
<pb:KR4d0268_SBCK_040-12a>¶
　　　而能應應已能黙渾乎金鍾大鏞也師¶
　　　之出世如日在空升於暘谷不為生隠¶
　　　於崦嵫其可以為終乎¶
　　　　　海浄大師塔銘¶
　乾道中史魏公以故相牧㑹稽嚴重簡貴士¶
　大夫非素負才望莫得登其門頋毎召靈祕¶
　院僧智性與語有大異造輒以付之性公時¶
　年且七十亦輒受命不詞已而事皆井井有¶
　條理邦之人始服魏公之知人雖方外道人¶
<pb:KR4d0268_SBCK_040-12b>¶
　任之亦能舉其事如此又歎性公之不負所¶
　知也及淳熙末予還朝典&KR0047;宫牋奏兼領祠¶
　部而會稽守言靈祕院本蘧篨袤文地智性¶
　以孤身力成之今為名刹請以其徒世守之¶
　報可予雖㑹稽人然自魏公去不復見性公¶
　乃驚歎曰是道人尚在耶又五年予卧疾鏡¶
　湖上性公法孫德恭來告曰公以紹熙三年¶
　六月五日示化将奉遺骨㙮干小夾山且來¶
　請銘性公本㑹稽山隂蔡氏子七嵗從廣福¶
<pb:KR4d0268_SBCK_040-13a>¶
　院崇教大師慧超祝髮九嵗賜紫方袍號海¶
　浄大師坐八十三夏住靈祕五十一載年九¶
　十度弟子七人覃永宗慶宗亮宗振宗懋宗¶
　寶宗一孫四人德和德㳟德興德椿曽孫二¶
　人行昭行聞銘曰¶
　　　　　龜食簭從宅此山阿陵谷有遷吾¶
　　　　　銘不磨¶
　　　　　松源禪師塔銘¶
　松源禪師名崇岳生於處州龍泉之松源吳¶
<pb:KR4d0268_SBCK_040-13b>¶
　氏故因以自號自㓜時已卓犖不群處群兒¶
　中未嘗嬉宕稍長聞出世法慕嚮之年二十¶
　三棄家衣掃㙮服受五戒於天明寺首造靈¶
　石妙禪師繼見大慧杲禪師於徑山乆之大¶
　慧陞堂稱蒋山應菴華公為人徑捷師聞之¶
　不待旦而行既至入室未契退愈自奮勵中¶
　夜自舉狗子無佛性話豁然有得即以扣應¶
　菴舉菴世尊有密語迦葉不覆藏師云鈍置¶
　和尚應菴厲聲一喝自是朝夕咨請應菴大¶
<pb:KR4d0268_SBCK_040-14a>¶
　喜以為法器説偈勸使祝髮棟梁吾道隆興¶
　二年師始得度於臨安西湖白蓮精舍自是¶
　徧歴江浙諸大老之門罕當其意乃浮海入¶
　閩見乾元木菴永禪師一日辤木菴欲徃黄¶
　檗木菴舉有句無句如藤倚樹師云裂破木¶
　菴云瑯琊道好一堆爛柴聻師云矢上加尖¶
　如是應酬數反木菴云老兄下語老僧不過¶
　如此秪是未在他日拂柄在手為人不得驗¶
　人不得師云為人者使博地凢夫一超入聖¶
<pb:KR4d0268_SBCK_040-14b>¶
　域固難矣驗人者打向面前過不待開口已¶
　知渠骨髓何難之有木菴舉手云明明向汝¶
　道開口不在舌頭上後當自知逾年見密菴¶
　於衢之西山隨問即答密庵微笑曰黄楊禪¶
　爾師切於明道至忘寢食密菴移住蒋山華¶
　藏徑山皆從之一日密菴入室次問傍僧不¶
　是心不是佛不是物師侍側豁然大悟乃云¶
　今日方㑹木庵道開口不在舌頭上自是機¶
　辯縱横鋒不可觸木菴又遷靈隠遂命師為¶
<pb:KR4d0268_SBCK_040-15a>¶
　堂中第一座旋出世於平江澄照為密菴嗣¶
　遷江隂之光孝無為之冶父饒之薦福明之¶
　香山平江之虎丘皆天下名山惟冶父最寂¶
　寞又以火廢師一臨之四方名衲踵至棟宇¶
　亦大興人謂師能使所居山大慶元丁巳年¶
　適靈隐虚席僉曰安得岳公來乎果被　㫖¶
　以畀師驩聲如潮居六年道盛行得法者衆¶
　法席為一時冠而師有棲隠之志即上章乞¶
　罷住持事上察其誠許之退居東菴俄屬微¶
<pb:KR4d0268_SBCK_040-15b>¶
　疾猶不少廢倡道忽垂一則語以驗學者曰¶
　有力量人為甚麽擡脚不起開口不在舌頭¶
　上又貽書嗣法香山光睦雲居善開傳以大¶
　法因書偈曰來無所來去無所去瞥轉𤣥關¶
　佛祖罔措跏趺而寂實嘉泰二年八月四日¶
　也得年七十有一坐夏四十奉全身塔于北¶
　髙峰之原㙮成之四年香山遣其侍者道孚¶
　以銘屬某某方謝事居鏡湖上年過八十病¶
　卧一榻得書不覺起立曰亡友臨川李徳逺¶
<pb:KR4d0268_SBCK_040-16a>¶
　浩實聞道於應菴葢與密菴同叅李徳逺毎¶
　與某談參問悟入時機縁言句率常達旦今¶
　讀師語峻峭&KR1182;崒下臨雲雨如立千仞之華¶
　山蹴天駕空駭心&KR0365;目如錢塘海門之濤虎¶
　豹股栗屋瓦震動如漢軍昆陽之戰追思德¶
　逺所言然後知師具臨濟正宗應菴密菴之¶
　真子孫也銘曰¶
　　　臨濟一宗先佛正傳應菴父子以一口¶
　　　吞余圏栗蓬晩授松源松源初心論刼¶
<pb:KR4d0268_SBCK_040-16b>¶
　　　參禪於一笑中疾雷破山坐八道埸衆¶
　　　如濤瀾金鏃脱手碎首裂肝彼昏何智¶
　　　萬里䥫關後十大刼摧山湮川法力所¶
　　　持此塔巋然¶
　　　　退谷雲禪師塔銘¶
　佛照禪師有嗣子曰浄慈報恩光孝退谷禪¶
　師名義雲生於福州閩清黄氏世為士禪師¶
　㓜入家塾成童入郷校頴異有聲既冠遊國¶
　學因讀論語中庸有所悟入後聞龜峯山堂¶
<pb:KR4d0268_SBCK_040-17a>¶
　淳禪師説法遂自斷出家從山堂祝髮徧遊¶
　江湖至吳見銕庵一大禪為侍者一日室中¶
　問國師三喚侍者話師亟舉手揜其口又問¶
　曰侍者三應又作麽生師拂袖徑出銕庵大¶
　喜時佛照倡道靈隐師徃依之及佛照移育¶
　王師從其行歴十年為堂中第一座佛照聞¶
　其説法歎曰此子提倡宛如雪堂行和尚吾¶
　鉢袋有所付矣遂出住香山居五年徙台州¶
　光孝又徙鎮江甘露㑹平江虎丘萬壽皆欲¶
<pb:KR4d0268_SBCK_040-17b>¶
　延師師聞萬壽頗廢即欣然就之淮&KR0047;轉運¶
　使虞公夀又以長蘆來招師與虞公有雅故¶
　又從之會育王虛席朝命師&KR0024;其處時佛照¶
　方居東庵父子曰相從發明臨濟正宗學者¶
　雲集會有魔事師即捨衆退居香山葢将終¶
　焉而朝命又起師説法浄慈恩光赫奕都邑¶
　聳動一日領衆持鉢畿邑是夕寺災無遺宇¶
　比師歸獨三門巋然在瓦礫中師不動容曰¶
　成壞相尋亦豈有常今日之壞安知不為四¶
<pb:KR4d0268_SBCK_040-18a>¶
　衆作福之地哉　天子聞之出内庫金以賜¶
　自重臣貴戚以下傾橐輦金惟恐居後未期¶
　年廣殿䆳廡崇閎傑閣葢愈於前日矣於是¶
　上為親御翰墨書慧日閣三大字賜之開禧¶
　二年五月師示㣲疾六月朔旦辛亥作偈别¶
　衆曰意烏猝嗟萬人氣索佛法向上何曾蹋¶
　着臨行業識茫茫一任諸方卜度遂寂後九¶
　日弟子處約等奉全身塔于寺之東北隅世¶
　壽五十八僧夏三十五住山十九載度弟子¶
<pb:KR4d0268_SBCK_040-18b>¶
　四十有畸學者集師語為七會録行于世師¶
　初欲以復佛殿屬予記之未及而棄世於是¶
　處約等以西堂可宣禪師之狀來求予銘適¶
　予老疾弗克就宣公又以書來固請而師之¶
　侍僧處訥者&KR0335;逾年不肯去辭指&KR0548;欵予為¶
　之歎曰師之在育王也将新僧堂而隂陽家¶
　以為法所禁将不利於主人師奮不頋排衆¶
　説力為之堂成而魔果作遂去隂陽家之説¶
　使人拘而多畏然其法夲出流俗不待師之¶
<pb:KR4d0268_SBCK_040-19a>¶
　明知其妄決矣雖或適中終為不足信也又¶
　師在淨慈遭火患滌地皆盡度非金錢累億¶
　萬且假以歳月必不能成師談笑盡復舊觀¶
　議者或以為師之才用絶人見於此者則亦¶
　陋矣此事若澄觀輩則可稱大善知識直遊¶
　戲爾師所以獨立一世者豈直以此哉師示¶
　衆有曰鳥道孤危𤣥關妙密在曹洞宗㫖亦¶
　竒矣若較臨濟直是天地懸隔此足以知師¶
　能斷圜悟妙喜佛照之大作用者自有所在¶
<pb:KR4d0268_SBCK_040-19b>¶
　也銘曰¶
　　　猗歟雲公自儒衣奮為東庵子無示無¶
　　　問上距圜悟四世而近龍象蹴踏獅子¶
　　　奮迅或造其室目不容瞬丹碧&KR0047;山葢¶
　　　其游刃於談笑頃變化煨燼以此論師¶
　　　其殆未盡譬如觀海測以尺寸我銘不¶
　　　磨百世其信¶
渭南文集巻第四十¶
