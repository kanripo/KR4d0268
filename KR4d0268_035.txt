# -*- mode: mandoku-view; -*-
#+TITLE: 渭南文集
#+DATE: 2015-09-11 14:12:35.869153
#+PROPERTY: ID KR4d0268
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 35
#+PROPERTY: FILE SB04n0409-035渭南文集-卷第三十五.
<pb:KR4d0268_SBCK_035-1a>¶
渭南文集巻第三十五¶
　　　　　　　山　隂　陸　游　務觀¶
　　　　墓誌銘¶
　　　　　夫人孫氏墓誌銘¶
　夫人孫氏㑹稽山隂人四世祖沔觀文殿學¶
　士户部侍郎諡威敏有傳國史曽祖之文朝¶
　議大夫主管杭州洞霄宫累贈正奉大夫祖¶
　延直奉議郎通判盱眙軍贈朝散郎考綜宣¶
　義郎致仕母同郡梁氏夫人幼有淑質故趙¶
<pb:KR4d0268_SBCK_035-1b>¶
　建康明誠之配李氏以文辭名家欲以其學¶
　傳夫人時夫人始十餘歳謝不可曰才藻非¶
　女子事也宣義奇之乃手書古列女事數十¶
　授夫人夫人日夜誦服不廢既筓歸今文林¶
　郎寧海軍節度推官蘇君瑑逮事舅姑左右¶
　就養唯謹凢組織縫紉烹飪調絮之事非出¶
　其手舅姑弗悅舅姑歿夫人執喪哀終喪事¶
　家廟如生&KR0021;薦豐絜中度疾已革猶修秋祭¶
　不知其力之憊推官女兄實朝議大夫直顯¶
<pb:KR4d0268_SBCK_035-2a>¶
　謨閣吕公正已之夫人性堅正善持家法凢¶
　家人必責以法度不知者以爲過嚴至夫人¶
　能事之則終身怡怡未嘗少忤宗黨間既稱¶
　譽夫人之賢又以知吕夫人非難事者也紹¶
　熈四年從推官官臨安以其年七月辛巳疾¶
　終于官舍夫人平生奉浮圖氏能信踐其言¶
　及處生死之際盥濯易衣泰然不亂世外道¶
　人有所不逮亦賢矣享年五十有三五子瀛¶
　太學生汭泂濱潞皆卓然自立能世其家蓋¶
<pb:KR4d0268_SBCK_035-2b>¶
　推官與夫人善訓督之力也二女長適修職¶
　郎通州録事參軍王易簡次尚幼孫男二人¶
　曰暹幼未名字予世家山隂先太尉邊夫人¶
　實與威敏夫人為女兄弟予與宣義外兄弟¶
　也少時交好甚篤今夫人年逾五十而歿予¶
　乃及銘其隧則予安得不老銘曰¶
　　　　猗與夫人率徳不惰舅姑宜之曰善¶
　　　　事我移其事姑以奉女公雍雍肅肅¶
　　　　既和且恭相夫以正教子以嚴施于¶
<pb:KR4d0268_SBCK_035-3a>¶
　　　　先後以遜以謙一病不復奄其告終¶
　　　　我作銘詩用詔亡窮¶
　　　　　奉直大夫陸公墓誌銘¶
　吳郡陸氏方唐盛時號四十九枝太尉枝最¶
　盛唐末自吳之嘉興東徙錢塘吳越王時又¶
　徙山隂魯墟宋祥符中贈太傅諱軫以進士¶
　起家仕至吏部郎中直昭文館　太傅生國¶
　子博士贈太尉諱珪太尉生　尚書左丞贈¶
　太師楚國公諱佃　太師生中散大夫贈少¶
<pb:KR4d0268_SBCK_035-3b>¶
　師諱寘少師八子皆以文學政事自奮公諱¶
　洸字子光少師第四子紹興初以䕃補登仕¶
　郎調右迪功郎浦江縣尉歴筠州司法參軍¶
　徽州司法參軍湖北路轉運司幹辦公事知¶
　玉山縣江淮等路坈冶司主管文字通判通¶
　州知荆門軍提舉江南西路常平茶鹽公事¶
　江南西路提㸃刑獄公事主管建寧府武夷¶
　山沖右觀遂致仕積官至奉直大夫賜紫金¶
　魚袋封陳留縣開國男食邑三百户以慶元¶
<pb:KR4d0268_SBCK_035-4a>¶
　元年十月丙寅卒于私第享年七十有二初¶
　少師避建炎之亂益東徙居明州鄞縣之横¶
　谿猶返葬山隂至公兄弟遂有即葬鄞縣者¶
　故公以三年十二月庚午葬于縣之豐樂郷¶
　西㠗之厚諸孤請銘于公從弟(某某)則少公¶
　一歳兒時分梨共棗稍長同入家塾實知公¶
　比他人為詳公天資穎異數歳能屬文舉進¶
　士連拔兩浙轉運司解又為江東轉運司解¶
　首然卒不第公不以懟有司治經考古益不¶
<pb:KR4d0268_SBCK_035-4b>¶
　少懈為吏窮日夜勤其官未嘗事燕遊所至¶
　上官委以事公至忘寢食寒暑以趨事赴功¶
　在玉山時刳剔蠧弊根原窟穴毫髪必盡正¶
　俸外他増給悉棄不取比代去計其數凢六¶
　十餘萬故諫官尹穡有别業在縣歳往來邑¶
　中尹為人喜議論仕者多憚之公不為動尹¶
　頋敬公毎曰子光清足以肅吏惠足以養民¶
　諸邑求其比殆未見也自荆門囬奏事殿上¶
　所陳合指皆即日施行明日　孝宗皇帝對¶
<pb:KR4d0268_SBCK_035-5a>¶
　輔臣稱公之才丞相王魯公力薦之遂擢江¶
　西常平使者到官治便坐於㕔事之後治事¶
　退足迹不履中國揭所治錢穀出納之最于¶
　壁列案皆簿書終日坐卧其間目閱手披窒¶
　罅漏嚴期會官屬吏胥奔走承命不暇不旬¶
　月事大治一道肅然歳旱公一先事為備得¶
　米百萬斛吏不能一毫為姦五州之民訖無¶
　流　於是特進一官遂除提㸃刑獄且進用¶
　於朝㑹有臨江軍民習儀卿為其奴所殺獄¶
<pb:KR4d0268_SBCK_035-5b>¶
　成則謂儀卿弟宣卿實使之宣卿既服復以¶
　寃告凡八移鞠皆然最後特以命公公始得¶
　其情宣卿實無使之之迹奴亦無異辭逺近¶
　稱神明事上刑部刑部以為疑言諸朝移大¶
　理寺窮治久自卿以下亦不能與公異宣卿¶
　竟不死公既以自請得奉祠而歸矣於是益¶
　知奉法守官之難不復有仕進意甫七十即¶
　上書告老始終進退之際可謂無媿矣公娶¶
　林氏吏部侍郎保之女三男子桂修職郎監¶
<pb:KR4d0268_SBCK_035-6a>¶
　秀州蘆瀝鹽埸已卒椿迪功郎臨安府臨安¶
　縣主簿棣迪功郎徽州歙縣西尉二女子長¶
　適迪功郎平江府司户參軍詹騏次女適從¶
　政郎監楚州鹽城縣鹽場耿開孫男㷆焯燂¶
　煒燠皆進士孫女適文林郎新監台州支塩¶
　倉宋安雅餘尚幼銘曰¶
　　　　邅余道&KR0006;晚乃逢握使節&KR0006;撫困窮¶
　　　　發積勸分&KR0006;忘歳凶以經決獄&KR0006;平¶
　　　　反之功人不我知&KR0006;道則通歸築室¶
<pb:KR4d0268_SBCK_035-6b>¶
　　　　&KR0006;老于東位列卿&KR0006;善始終服三品¶
　　　　&KR0006;五等之封植檟鬱鬱&KR0006;起墳崇崇¶
　　　　閲百世&KR0006;過者必恭¶
　　　　　中丞蔣公墓誌銘¶
　公諱繼周字世修初周公相成王封元子伯¶
　禽於魯是為魯公别子伯齡封於蔣其後子¶
　孫因以國為氏至漢有蔣詡十世孫休自樂¶
　安徙義興陽羨縣始為吳人裔孫伸相唐宣¶
　宗僖宗故蔣氏益大　宋興有堂為仁宗侍¶
<pb:KR4d0268_SBCK_035-7a>¶
　臣之奇執政　徽宗初芾相　孝宗皆不去¶
　陽羨而公之先獨益東徙家處州青田縣曽¶
　祖球贈通奉大夫祖禋父仔宣教郎致仕贈¶
　中散大夫公天資警邁七歳賦牧童詩有奇¶
　思遂精詞賦十四棄其業習戴氏禮期年輒¶
　通貫諸老先生自謂莫及一日先生有欲勉¶
　成之者期以間處曰吾將有以發子公先時¶
　往俟之甚謹先生喜曰子誠可教士當務學¶
　才不足恃也予於書能博觀而得要則善如¶
<pb:KR4d0268_SBCK_035-7b>¶
　其未也當勉之毋以才自足蹈吾所悔公再¶
　拜謝自是窮日之力無所不讀人罕見其面¶
　遂舉進士中其科調衢州常山縣主簿試教¶
　官中選歴太平州州學臨安府府學教授改¶
　宣教郎入為太學正㑹省宫添差簽書鎮東¶
　軍節度判官㕔公事復入為司農寺主簿召¶
　試館職擢祕書省正字進校書郎祕書郎兼¶
　國史院編修官實録院檢討官遭中散公憂¶
　服除起知舒州陛辤改宗正丞初公在館中¶
<pb:KR4d0268_SBCK_035-8a>¶
　得對所論甚衆其間因論和糴省運　孝宗¶
　皇帝大悦曰公文絶類陸贄省運誠不難行¶
　又曰朕將用卿卿果有趨事赴功之意乎公¶
　逡巡退避久之　上亦黙然方是時士大夫¶
　鋭於進取者衆得　上一語白謂結主知往¶
　往遂投合以取大官公獨若不敢當　上意¶
　者故至是財得補郡然　上終賢之辤日上¶
　問卿往年論事朕謂似陸贄今七年矣卿尚¶
　龍記否舒州待次幾年公以三年對上曰卿¶
<pb:KR4d0268_SBCK_035-8b>¶
　家貧母老豈得待逺次當除卿行在職事官¶
　公謝曰臣事君猶子事父固願朝夕膝下然¶
　幹蠱於外亦子職也敢有所擇　上益察公¶
　靜退乃大恱即有是命改祕書丞兼國史院¶
　編修官權吏部郎官公還朝逾二年杜門絶¶
　造請諸公貴人以為簡我將假他事出之㑹¶
　熒惑犯氐公因對言氐者邸也驛傳宜備非¶
　常不淹旬都進奏院果灾　上諭輔臣曰蔣¶
　某博學善論事卿知其人否皆對以不詳知¶
<pb:KR4d0268_SBCK_035-9a>¶
　上乃自禁中索班簿閲之將作監闕即命除¶
　公已而命下則少監也蓋有密以資淺為言¶
　者上終不快未幾遷將作監遂兼太子侍讀¶
　然所以屬公者頋不在是方試太學諸生未¶
　出院除右正言實淳熈十年九月也十一年¶
　正月同知貢舉有禮記義絶出流軰已見黜¶
　公力主之拔置髙等及啟封則吳人衛涇也¶
　已而廷對遂為第一十二年二月兼侍講八¶
　月遷右諫議大夫十三年九月遷御史中丞¶
<pb:KR4d0268_SBCK_035-9b>¶
　公任諫官中執法凢五年知無不言初　上¶
　受内禪收召四方名士舉集於朝其間議論¶
　或過為激昻貴近不便之於是妄言方秦檜¶
　當國時遴於除授一人或兼數職亦未嘗廢¶
　事又可省縣官用度於是要官多不補而收¶
　召絶稀公首論之曰往者權臣用事專進私¶
　黨廣斥異已故朝列多闕至有一人兼數職¶
　者今獨何取此朝臣俸禄有限侍從卿監郎¶
　中以至百司月計其俸乗除百緡而已假使¶
<pb:KR4d0268_SBCK_035-10a>¶
　省二十員不過月省二千緡是特一二節度¶
　使俸耳其省幾何而遺才乏事上下交病且¶
　一官治數司而收其禀裴延齡用以欺唐徳¶
　宗也孰倡此議者請得其人詰之其言蓋指¶
　貴臣人服其敢言時著令&KR0141;吏必坐舉官既¶
　屢施行矣有蔣億者以&KR0141;坐罪而舉官獨置¶
　不問公劾之曰此非有所避則有所芘耳同¶
　罪異罰法且由是廢　上悦命有司舉行如¶
　初詔進士黄光大上書送台州聽讀公極論¶
<pb:KR4d0268_SBCK_035-10b>¶
　其不可且曰臣既撲愚不長於言人之有言¶
　又不能開導以廣言路實有愧焉太史奏日¶
　中有黑子公言日象君徳豈容隂慝乗之大¶
　臣之䝉蔽外夷之侵軼後宫之私謁宦者之¶
　用事下民之困窮皆其應也願　陛下仰觀¶
　天文俯察人事以消羣隂之萌㑹地震公復¶
　反覆論奏而加詳焉將行郊禮　上春秋寖¶
　高或以陟降拜跪為勞公言今距冬至則踰¶
　半年願　陛下清心省事養性導和毋强疲¶
<pb:KR4d0268_SBCK_035-11a>¶
　勞毋過燕樂飲酒以和氣不可以無節而飲¶
　過度之酒服藥以養生不可以無疾而服伐¶
　性之藥自今以往宜若神祇在其上下　祖¶
　宗臨其左右誠意所加幽明並助將不勞而¶
　成禮矣　上悉嘉納議者亦翕然以為得耳¶
　目之體有女冠請於　皇太子妃以久廢¶
　上清宫額徙置其居因為住持祝妃本命女¶
　冠入謝禁奥適有他女冠祝　中宫本命者¶
　同列庭中爭長舊例以住持者為首事聞¶
<pb:KR4d0268_SBCK_035-11b>¶
　上取文書毁之初不知有舊額也　皇太子¶
　皇恐不敢入朝羣臣不知所為公乃抗言徙¶
　廢額置他寺觀天下皆有之然女冠自不應¶
　入宫今當一切禁絶僧尼道士女冠勿使得¶
　入而已　上恱曰卿此奏善處朕父子間矣¶
　封以付　東宫明日　皇太子入謝　上歡¶
　甚皇太子今　太上皇帝也亦遣人謝曰非¶
　公慮不及此方是時　上以暇日時御佛書¶
　間召其徒入對或自内東門賜肩輿以入故¶
<pb:KR4d0268_SBCK_035-12a>¶
　公因以為諫自是遂無所召士論歸重都下¶
　喧傳遊奕軍統制官笞百姓娠婦至墮胎公¶
上章彈之詔大理寺鞠治同時又有故内人陸¶
　靚姬者訴其夫恃為閤門官無故棄逐且據¶
　有其貲公請窮治其人自計下吏詞且窮乃¶
　遣人妄訹公曰旦暮且除簽書樞密矣公叱¶
　遣之論愈力㑹考殿試進士此兩人者相與¶
　合力於是大理具獄以為所笞乃軍妻公為¶
　風聞不實即日統制官者復還故官且賜金¶
<pb:KR4d0268_SBCK_035-12b>¶
　帶而靚姬所訴亦得不治考試畢公方再抗¶
　章詔遷禮部尚書辭不拜出知婺州未幾以¶
　母喪解紹熈元年除喪復還徙寧國府加煥¶
　章閣待制徙太平州比四年易三郡適遇水¶
　旱公力行賑恤之政寢食不置所條上者皆¶
　盡利害之實其大畧曰臣夙夜訪求荒政言¶
　者萬端然大指不過廣儲畜一事爾有備則¶
　拙者亦能集事不然雖智何益中外服其論¶
　故奏多見聽其以常平樁管通融賑民蓋得¶
<pb:KR4d0268_SBCK_035-13a>¶
　請乃行又旋已補足且灾傷五分許賑糶方¶
　髙宗時已屢著之春秋頒矣常平使者頋劾¶
　以為罪或曰是為其所親報宿怨公盍自言¶
　於朝公曰吾初不計此人臣奉行寛大詔令¶
　寧過無不及天下豈無公論㑹使者召用公¶
　卒以口語罷歸卜居嚴州得屋僅庇風雨頹¶
　垣壞甃悠然自適讀書旦暮不輟時從其耆¶
　老而訓其子弟若未嘗貴達者初公任言責¶
　累年排擊不避權豪至士大夫有以誣得謗¶
<pb:KR4d0268_SBCK_035-13b>¶
　傷者輒語同舍曰夷考其人平日恐不至此¶
　及廣詢之果不合故一時在朝寒遠孤進之¶
　士得以自保而四方賢牧伯皆得究其設施¶
　不為怨仇所搖及公治郡善政為一路最所¶
　遭乃如此人為公憤悒而公未嘗見之色辤¶
　於虖非學問之力疇克至此居嚴逾年稍起¶
　提舉江州太平興國宫俄感疾以通議大夫¶
　致仕遂卒實慶元二年十一月二十一日也¶
　享年若干娶梁氏故户部尚書汝嘉之孫封¶
<pb:KR4d0268_SBCK_035-14a>¶
　碩人五男子綸修職郎台州司法參軍緯宣¶
　義郎知徽州休寧縣丞繹承奉郎維將仕郎¶
　紳承務郎二女子朝散郎通判温州湯宋彦¶
　進士梁至其婿也五孫男一孫女皆幼諸孤¶
　將以某年某月某日葬公于處州某縣某原¶
　以某獲從公遊屬以銘不敢以衰耄辤銘曰¶
　　　　孝宗龍興大哉為君聖意圖囬羣才¶
　　　　駿奔于時語公爾朕自知今且巨用¶
　　　　欽哉勿違公屹如山却立弗前曰臣¶
<pb:KR4d0268_SBCK_035-14b>¶
　　　　實愚敢先衆賢　帝初不怡久乃太¶
　　　　息是予所求忠厚諒直乃長諫垣乃¶
　　　　丞御史陳謨諤諤國論所倚一去不¶
　　　　復白首外藩晩躓于䜛浩然丘園維¶
　　　　始及終進徳彌劭勒銘墓隧萬世是¶
　　　　詔¶
渭南文集巻第三十五¶
