# -*- mode: mandoku-view; -*-
#+TITLE: 渭南文集
#+DATE: 2015-09-11 14:12:34.479216
#+PROPERTY: ID KR4d0268
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 3
#+PROPERTY: FILE SB04n0409-003渭南文集-卷第三.
<pb:KR4d0268_SBCK_003-1a>¶
渭南文集巻第三¶
　　　　　　　山　隂　陸　游　務觀¶
　　　劄子¶
　　　　　蠟彈省劄(請至都堂撰/癸未二月二府)¶
　朝廷今來(廟諱/光宗)大信明大義于天下依周漢¶
　諸侯及唐藩鎮故事撫定中原不貪土地不¶
　利租賦除相度於唐鄧海泗一帶置闗依函¶
　谷闗外應有據以北州郡歸命者即其所得¶
　州郡裂土封建大者為王帶節度鎮撫大使¶
<pb:KR4d0268_SBCK_003-1b>¶
　賜玉帶金魚塗金銀印其次為郡王帶節度¶
　鎮撫使賜笏頭金帶金魚塗金銅印仍各賜¶
　鐵券旌節門㦸從物元係蕃中姓名者仍賜¶
　姓名各以長子為節度鎮撫留後世世襲封¶
　永無窮已餘子弟聴奏充部内防團刺史亦¶
　令久任將佐比類金人官制升等換授其國¶
　置國相一員委本國選擇保奏當降真命餘¶
　官准此七品以下聴便宜辟除土地所出並¶
　許截留充賞給軍兵禄養官吏等用更不上¶
<pb:KR4d0268_SBCK_003-2a>¶
　供毎歳正旦一朝三年大禮一助祭如有故¶
　聴遣留後或國相代行　天申㑹慶節止遣¶
　國官一員將命應刑獄生殺並委本國照紹¶
　興勑令參酌施行更不奏案合行軍法者自¶
　從軍法四京各用近畿大國兼充留守　朝¶
　廷惟於春季遣使朝陵餘時止用本處官吏¶
　侍祠毎遇朝貢當議厚給茶綵香藥等充回¶
　賜以示撫存遇一國有警急諸國迭相救援¶
　如開斥生地俘獲金寳並就賜本國仍永不¶
<pb:KR4d0268_SBCK_003-2b>¶
　置監司帥臣及監軍等官候議定各遣子弟¶
　一人入覲當特賜燕勞畢即時遣囬機㑹之¶
　來時不可失各宜勇决以稱　朝廷開納之¶
　意¶
　　　　　論選用西北士大夫劄子¶
(臣)伏聞天聖以前選用人才多取北人宼凖¶
　持之尤力故南方士大夫沉抑者多　仁宗¶
　皇帝照知其弊公聴並觀兼&KR0053;博采無南北¶
　之異於是范仲淹起於吳歐陽脩起於楚蔡¶
<pb:KR4d0268_SBCK_003-3a>¶
　㐮起於閩杜衍起於㑹稽余靖起於嶺南皆¶
　為一時名臣號稱　聖宋得人之盛及紹聖¶
　崇寧間取南人更多而北方士大夫復有沉¶
　抑之歎陳瓘獨見其弊昌言於朝曰重南輕¶
　北分裂有萌嗚呼瓘之言天下之至言也(臣)¶
　伏覩方今雖中原未復然徃者衣冠南渡蓋¶
　亦衆矣其間豈無抱才術蘊器識者而班列¶
　之閒北人鮮少甚非示天下以廣之道也欲¶
　望　聖慈命大臣近臣各舉趙魏齊魯秦晉¶
<pb:KR4d0268_SBCK_003-3b>¶
　之遺才以漸試用拔其尤者而任之庶上遵¶
　仁祖用人之法下慰遺民思舊之心其於國¶
　家必將有頼伏惟留神省察取進止¶
　　　　　代乞分兵取山東劄子¶
(臣)等恭覩陛下特發英㫁進討京東以爲恢¶
　復故彊牽制川陜之謀(臣)等獲侍清光親奉¶
　睿旨不勝欣抃然亦有惓惓之愚不敢隱默¶
　者竊見傳聞之言多謂虜兵困於西北不復¶
　能保京東加之苛虐相承民不堪命王師若¶
<pb:KR4d0268_SBCK_003-4a>¶
　至可不勞而取若審如此說則弔伐之兵本¶
　不在衆偏師出境百城自下不世之功何患¶
　不成萬一未至盡如所傳虜人尚敢旅拒遺¶
　民未能自㧞則我師雖衆功亦難必而宿師¶
　于外守備先虚我猶知出兵京東以牽制川¶
　陜彼獨不知侵犯兩淮荆㐮以牽制京東耶¶
　為今之計莫若戒敕宣撫司以大兵及舟師¶
　十分之九固守江淮控扼要害為不可動之¶
　計以十分之一遴選驍勇有紀律之將使之¶
<pb:KR4d0268_SBCK_003-4b>¶
　更出迭入以竒制勝俟徐鄆宋毫等處撫定¶
　之後兩淮受敵處少然後漸次那大兵前進¶
　如此則進有闢國拓土之功退無勞師失備¶
　之患實天下至計也蓋京東去虜巢萬里彼¶
　雖不能守未害其疆兩淮近在畿甸一城被¶
　寇尺地陷沒則　朝廷之憂復如去歳此(臣)¶
　所以夙夜憂懼寢不能瞑而為陛下力陳其¶
　愚也且富家巨室未嘗不欲利也然其徒欲¶
　賈于逺者率不肯以多貲付之其意以為山¶
<pb:KR4d0268_SBCK_003-5a>¶
　行海宿要不可保若傾囊而付一人或一有¶
　得失悔其可及哉此言雖小可以諭大願¶
　陛下留神察焉(臣)等誤蒙　聖慈待罪樞筦¶
　攻守大計實任其責伏惟¶
　陛下照其愚忠(臣)等不勝幸甚取　進止¶
　　　　　上二府論事劄子(五日/壬午六月)¶
　某伏見大理寺奏北界䝉城縣官邢珪罪狀¶
　竊縁有司之議據其侵犯邉城殺害義旅雖¶
　置極典未足當罪然既已具奏則當有特¶
<pb:KR4d0268_SBCK_003-5b>¶
　㫖恐與有司之議不可同日而語何者有司¶
　謹守律令　朝廷當斷以大義故也按邢珪¶
　生於涿易非　祖宗&KR0386;養之人仕於偽界非¶
　國家禄使之吏身有官守一旦危急力雖不¶
　及猶能死守雖懵於逆順不知革面然春秋¶
　之義天下之善一也若遂誅之恐非所以勸¶
　天下之為人臣者奏陳之際儻為一言貸其¶
　草芥微命以示中國禮義實非小補又慮議¶
　者以謂張安國殺耿京事與此略同恐啓寛¶
<pb:KR4d0268_SBCK_003-6a>¶
　貸之路無以慰歸附之人則(某)謂不然張安¶
　國中國人又嘗受旗牓招安見利而動賊殺¶
　耿京反覆姦猾罪惡明白與珪實為不類兼¶
　邢珪所犯在未被大赦蕩滌之前張安國所¶
　犯在已受旗牓招安之後伏乞鈞察¶
　　　　　上殿劄子三首(一月/壬午十)¶
(臣)恭惟　陛下天縱聖智生知文武御極之¶
　初内出大號所以加惠于海内甚渥猶以為¶
　未足也乃八月戊子寛恤之令繼下至誠惻¶
<pb:KR4d0268_SBCK_003-6b>¶
　但纎悉備具歡欣之聲達于逺迩可謂盛矣¶
　然今既累月不知有司皆已推而致之民乎¶
　若猶未也是不免為空文而已無乃不可乎¶
　又有大不可者　陛下初即大位乃信詔令¶
　以示人之時前日數十條或曰當寘典憲或¶
　曰當議根治或曰當議顯戮可謂丁寧切至¶
　赫然非常之英斷也若復為官吏將帥一切¶
　翫習漫不加省一旦國家有急陛下詔令戒¶
　敕之語&KR0005;何加此而欲使人捐肝腦以衞社¶
<pb:KR4d0268_SBCK_003-7a>¶
　稷乎周官冢宰以正月之吉始和布治于邦¶
　國都鄙垂象之法徇以木鐸曰不用法者國¶
　有常刑正月周正今之十一月也正歳夏正¶
　今之正月也自十一月至正月若未甚久而¶
　申敕告戒俟以刑辟已如此其嚴今命下累¶
　月而有司或恬然不以爲意(臣)竊惑之欲望¶
　聖慈以所下數十條者申諭中外使恪意奉¶
　行毋或失墜仍命諫官御史及外臺之(臣)精¶
　加考覈取其尤沮格者與衆棄之不惟　聖¶
<pb:KR4d0268_SBCK_003-7b>¶
　澤速得下究亦使文武小大之臣聳然知詔¶
　令之不可慢如此實　聖政之所當先也伏¶
　惟留神省察取進止¶
　　　　　二¶
(臣)聞夏尚忠商尚質周尚文三者迭用非以¶
　為異因時制宜有不得不然者(臣)竊觀　太¶
　祖　太宗之世法度典章廣大簡易律令可¶
　以禁姦無滋彰之患文移可以應務無叢委¶
　之弊君臣上下如家人父子論說徑直誠意¶
<pb:KR4d0268_SBCK_003-8a>¶
　洞達所詳者大所畧者小事易舉功易成其¶
　氣象風俗人物議論至于今可考也太平既¶
　久日趨於文放而不還末流愈逺浮虚失實¶
　華藻害道雖號為粲然備具而文移書判増¶
　至數倍居官者窮日之力實不暇給猾吏姦¶
　人乗隙以逞其始也所詳者小所略者大其¶
　極也并小者不復能詳則一切鹵莽聴吏之¶
　所為而已　太上皇帝中興大業當宁歎息¶
　思有以救之於是漸加訂正以還其舊兩省¶
<pb:KR4d0268_SBCK_003-8b>¶
　復通為一以革迃滯之風寺監幾省其半以¶
　去支離之害簡禮容刪律令規模措置盖欲¶
　悉除繁文復從　祖宗之質而後已有司奉¶
　承未能盡如本&KR0204;此陛下今日所當力行不¶
　可緩也(臣)愚欲望　聖慈明詔輔(臣)使帥其¶
　屬因今六曹寺監百執事所掌講求　宗祖¶
　舊制以趍於廣大簡易之域繁碎重複無益¶
　實事者一皆省去使小大之臣咸有餘力以¶
　察姦去蠧修舉其職則太平之基自此立矣¶
<pb:KR4d0268_SBCK_003-9a>¶
　元祐中司馬光請改三省職事一如昔日中¶
　書之制蘇轍亦請収昔日三司之權悉歸戸¶
　部則臣所謂因今所掌以求　祖宗舊制誠¶
　不為難顧　陛下力行何如爾干冒天聴伏¶
　深戰慄取進止¶
　　　　　三¶
(臣)竊觀周自后稷公劉以來積徳深逺卜世¶
　長久為之子孫者宜皆取法焉然而獨曰儀¶
　刑文王又曰儀式刑文王之典漢自髙帝創¶
<pb:KR4d0268_SBCK_003-9b>¶
　業其後嗣亦多賢君然史臣獨曰漢言文景¶
　美矣至武帝之功烈猶以不遵文景之恭儉¶
　為恨唐三百年一祖三宗皆號盛世而太宗¶
　正觀政要之書獨傳寳以為大訓元祐中學¶
　士范祖禹亦曰　祖宗畏天愛民子孫皆當¶
　取法惟　仁宗在位最久徳澤深厚結於天¶
　下誠能専法　仁宗則成康之隆不難致也¶
　嗚呼祖禹之言天下之至言也迨我太上皇¶
　帝躬履艱難慨然下詔専法仁祖之政且竊¶
<pb:KR4d0268_SBCK_003-10a>¶
　聞燕間惟考觀　仁祖政事是以於萬斯年¶
　無疆惟休亦享　仁祖垂拱之福可謂盛矣¶
　陛下紹體聖緒正當師　太上専法　仁祖¶
　之意申命迩英進讀之臣日以寳訓反覆敷¶
　繹以究微意仍命輔臣政事法度一以　仁¶
　祖為法(臣)將見　陛下福禄川至治效日見¶
　年穀婁豐四夷率服慶暦皇祐之盛復見於¶
　今雖遐方絶壤皆當梯航而至矣况中原故¶
　地其有不復者哉(臣)不勝至願伏惟　聖慈¶
<pb:KR4d0268_SBCK_003-10b>¶
　留神省察取進止¶
　　　　　擬上殿劄子(内禪遂不果上/壬午准備輪對㑹)¶
(臣)觀小毖之詩見成王孜孜求助特在初載¶
　意其臨天下之久閱義理之多則當默識獨¶
　㫁雖無待於群臣可也及考之書然後知其¶
　不然舜伐三苗年九十有三聞伯益一言則¶
　退而敷文徳舞干羽無一毫自用之意武王¶
　受貢獒年九十有一召公作訓累數百言武¶
　王納之不以為過嗚呼為人臣而不以舜武¶
<pb:KR4d0268_SBCK_003-11a>¶
　王望其君者不恭其君也伏以　陛下生知¶
　之聖度越百王稽古之學博極墳典歴試諸¶
　難身濟大業更事閱理多矣自公卿大臣皆¶
　陛下四十年教養所成況於小儒賤士見聞¶
　淺陋曽何足以仰清光備顧問哉然其所陳¶
　則未必無尺寸之長何者舉吏部之籍縉紳¶
　之士幾人其得見君父者幾人白首州縣而¶
　不得一望闕門者多矣則凡進見之人固宜¶
　夙夜殫思竭誠以幸千載之遇雖其間有論¶
<pb:KR4d0268_SBCK_003-11b>¶
　事梗野不達大體者究其設心亦願際㑹犯¶
　威顏以徇俗捨富貴以取名(臣)竊謂無是理¶
　也欲望陛下昭然無置疑於聖心克己以來¶
　之虚心以受之不憚捨短而取長以求千慮¶
　之一得庶幾下情得以畢達群臣無伯益召¶
　公之賢陛下以舜武王之心為心則是聖徳¶
　巍巍過於舜武王矣如其屈萬乗之尊躬日¶
　昃之勞顧於踈逺之言無大施用姑以天地¶
　之度容之而已是獨言者一身之幸也干冒¶
<pb:KR4d0268_SBCK_003-12a>¶
　天威(臣)無任惶怖俟罪之至¶
　　　　　上二府乞勿受慶雲圖劄子(春/癸未)¶
　伏覩尚書省劄子知閬州吕游問奏慶雲見¶
　并圖一軸奉　聖旨降付編類　聖政所仰¶
　見　主上聖孝推美　太上皇帝之心然竊¶
　聞　太上皇帝建炎之初京東進芝草親詔¶
　却之盛徳煌煌光映簡&KR0634;今乃以慶雲見為¶
　聖政恐非　太上皇帝之本意兼閬州所奏¶
　専以慶雲見於普安郡及在　主上即位前¶
<pb:KR4d0268_SBCK_003-12b>¶
　一日為受命之符䛕佞牽合不識大體政與¶
　京東芝草相類若受而不却雖不報行其誰¶
　不知深恐自此草木之妖氛氣之怪緯候之¶
　說歌頌之文紛紛來上却之則自啓其端不¶
　却則遂將成俗欲望鈞慈以　太上皇帝却¶
　芝草故事委曲奏陳　主上剛明英斷必有¶
　以處此矣干冒鈞嚴不勝恐怖之至¶
　　　　　上二府論都邑劄子¶
　某自頃奏記迨今累月自顧賤愚不肖無尺¶
<pb:KR4d0268_SBCK_003-13a>¶
　寸可以上補聦明而徒以無益之事上勤省¶
　閱實有罪焉故久不敢以姓名徹左右今者¶
　偶有拳拳之愚竊謂相公所宜聞者伏兾少¶
　留觀覽幸甚幸甚伏聞北虜累書請和仰惟¶
　主上聖武相公威名震疊殊方足以致此而¶
　天下又方厭兵勢且姑從之矣然(某)聞江左¶
　自吳以來未有捨建康他都者吳嘗都武昌¶
　梁嘗都荆渚南唐嘗都洪州當時為計必以¶
　建康距江不逺故求深固之地然皆成而復¶
<pb:KR4d0268_SBCK_003-13b>¶
　毁居而復徙甚者遂至於敗亡相公以為此¶
　何哉天造地設山川形勢有不可易者也¶
　車駕駐蹕臨安出於權宜本非定都以形勢¶
　則不固以餽餉則不便海道逼近凜然常有¶
　意外之憂至於讖緯俗語則固所不論也今¶
　一和之後盟誓已立動有拘礙雖欲營繕勢¶
　將艱難(某)竊謂及今當與之約建康臨安皆¶
　係駐蹕之地北使朝聘或就建康或就臨安¶
　如此則我得以間暇之際建都立國而彼既¶
<pb:KR4d0268_SBCK_003-14a>¶
　素聞不自疑沮黠虜欲借以為辭亦有不可¶
　者矣今不為後且噬臍至於都邑措置當有¶
　節目若相公以為然(某)且有以繼進其說不¶
　一二年不拔之基立矣(某)智術淺短不足以¶
　議大計然受知之深不敢自以踈逺為疑干¶
　冒鈞聽下情恐懼之至¶
<pb:KR4d0268_SBCK_003-14b>¶
¶
渭南文集巻第三¶
