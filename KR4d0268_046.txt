# -*- mode: mandoku-view; -*-
#+TITLE: 渭南文集
#+DATE: 2015-09-11 14:12:36.361178
#+PROPERTY: ID KR4d0268
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 46
#+PROPERTY: FILE SB04n0409-046渭南文集-卷第四十六.
<pb:KR4d0268_SBCK_046-1a>¶
渭&KR0047;文集卷第四十六¶
　　　　　　　山　隂　陸　游　務觀¶
　　　　　入蜀記第四¶
八日早由山路至太平興國宫門庭氣象極閎¶
　壯正殿爲九天采訪使者像衮冕如帝者舒¶
　州𤅬山靈仙觀祀九天司命真君而采訪使¶
　者爲之佐故&KR0047;唐名靈仙曰丹霞府太平曰¶
　通玄府崇奉有自來矣至　太宗皇帝時嘗¶
　遣中使送&KR0378;金絳羅雲鶴帔仍命三年一易¶
<pb:KR4d0268_SBCK_046-1b>¶
　神宗皇帝時又加封應元保運真君及賜塗¶
　金殿頟兩壁圗十真人本呉生華建炎中李¶
　成何世清二盜以廬山爲巢宫屋焚蕩無餘¶
　先是山中有太一宫摹呉筆於殿廡及太平¶
　再興復摹取太一本所託非善工無復髣髴¶
　憩於雲無心堂蓋冷翠亭故趾也溪聲如大¶
　風雨至使人毛骨寒慄一宫之最勝處也采¶
　訪殿前有鍾樓髙十許丈三層累塼所成不¶
　用一木而櫩桷翬飛雖木工之良者不能加¶
<pb:KR4d0268_SBCK_046-2a>¶
　也但鍾爲塼所揜蔽聲不甚揚亦是一病觀¶
　主胡思齊云此一樓爲費三萬緍鍾重二萬¶
　四千餘斤又有經藏亦佳扁曰雲章瓊室太¶
　平規模大槩類南昌之玉隆然玉隆不經焚¶
　尚有古趣為勝也遂至東林太平興龍寺寺¶
　正對香爐峯峯分一支東行自北而西環合¶
　四抱有如城郭東林在其中相地者謂之倒¶
　掛龍格寺門外虎溪本小澗比年甃以塼但¶
　若一溝無復古趣予勸其主僧法才去塼使¶
<pb:KR4d0268_SBCK_046-2b>¶
　少近自然不知能用吾言否食已煑觀音泉¶
　啜茶登華嚴羅漢閣閣與盧舎閣鍾樓鼎¶
　皆極天下之壯麗雖閩浙名藍所不能逮遂¶
　至上方五杉閣舎利塔白公草堂上方者自¶
　寺後支徑穿松隂躡石磴而上亦不甚髙五¶
　杉閣前&KR0199;有老杉五本傳以為晉時物白𫝊¶
　所謂大十尺圍者今又數百年其老可知矣¶
　近歳主僧了然輒伐去殊可惜也塔中作如¶
　來示寂像本宋佛䭾跋陀尊者自西域持舎¶
<pb:KR4d0268_SBCK_046-3a>¶
　利五粒來葬于此草堂以白公記考之略是¶
　故處三間兩注亦如記所云其它如瀑水蓮¶
　池亦皆在髙風逸韻尚可想見白公嘗以文¶
　集留草堂後屢亡逸　真宗皇帝嘗令崇文¶
　院冩校包以班竹帙送寺建炎中又壞於兵¶
　今獨有姑蘇版本一帙備故事耳草堂之旁¶
　又有一故趾云是王子醇樞密庵基蓋東林¶
　爲禪苑始於王公而照覺禪師常摠實第一¶
　祖摠公有塑像嚴重英特人也宿東林¶
<pb:KR4d0268_SBCK_046-3b>¶
九日至晉慧逺法師祠堂及神運殿焚香憇官¶
　㕔堂中有耶舎尊者劉遺民等十八人像謂¶
　之十八賢逺公之側又有一人執軍持侍立¶
　謂之辟蛇童子傳云東林故多蛇此童子盡¶
　拾取投之蘄州神運殿本龍潭深不可測一¶
　夕鬼神塞之且運良材以作此殿皆不知實¶
　否也然神運殿三字唐相裴休書則此說亦¶
　乆矣官㕔重堂䆳廡㕑廐備設壁間有張文¶
　潜題詩寺極大連日遊歴猶不能徧唐碑亦¶
<pb:KR4d0268_SBCK_046-4a>¶
　甚多惟顔魯公題名最爲時所傳又有聰明¶
　泉在方丈之西卓錫泉在逺公祠堂後皆乆¶
　廢不汲不可食爲之太息食已游西林乾明¶
　寺西林在東林之西二林之間有小市曰鴈¶
　門市傳者以爲逺公鴈門人老而懷故鄉遂¶
　髣髴鴈門邑里作此市漢作新豐之比也西¶
　林本晉江州刺史陶範捨地建寺紹興十五¶
　六年間方爲禪居褊小非東林比又絶弊壞¶
　主僧仁聦閩人方漸興葺然流泉泠泠環遶¶
<pb:KR4d0268_SBCK_046-4b>¶
　庭際殊有野趣正殿釋迦像着寳冠他處未¶
　見僧云唐塑也殿側有慧永法師祠堂永公¶
　蓋逺公之兄像下一虎偃伏又有一居士立¶
　侍不知何人方丈後有塼塔不甚髙制度古¶
　朴予登二級而止東厢有小閣曰待賢蓋徃¶
　時館客之地今亦頹弊東西林寺舊頟皆牛¶
　竒章八分書筆力極渾厚西林亦有顔魯公¶
　題名書家以爲二林題名顔書之冠冕也舊¶
　聞廬山天池塼塔&KR0004;成有僧施經二匣未㡬¶
<pb:KR4d0268_SBCK_046-5a>¶
　塔震一角經亦失所在是日因登望以問僧¶
　僧云誠然或謂經乃刺血書故致此異又云¶
　今年天池火尺椽不遺蓋旁野火所及也晩¶
　復取太平宫路還江州小憩于新亭距州二¶
　十五里過董眞人煉丹井汲飲味亦佳董眞¶
　人者奉也¶
十日史志道餉谷簾水數器眞絶品也甘&KR0254;清¶
　泠具備衆美前輩或斥水品以爲不可信水¶
　品固不必盡當然谷簾卓然非惠山所及則¶
<pb:KR4d0268_SBCK_046-5b>¶
　亦不可誣也水在廬山景德觀晩别諸人連¶
　夕在山中極寒可擁爐比還舟秋暑殊未艾¶
　終日揮扇¶
十一日解舟呉發幹約待夔州書因小留江口¶
　望廬山自到江州至是凡十日皆晴秋髙氣¶
　清長空無纎雲甚宜登覽亦客中可喜事也¶
　泊赤沙湖口東北望猶見廬山老杜潭州道¶
　林詩云殿脚插入赤沙湖此湖當在湖南然¶
　岳州華容縣及此皆有赤沙湖蓋江湖間地¶
<pb:KR4d0268_SBCK_046-6a>¶
　名多同猶赤壁也¶
　十二日江中見物有雙角逺望正如小犢出没¶
　水中有聲晩泊艣臍洑隔江大山中有火兩¶
　㸃若鐙開闔乆之問舟人皆不能知或云蛟¶
　龍之目或云靈芝丹藥光氣不可得而詳也¶
十三日至富池昭勇廟以壺酒特豕謁昭毅武¶
　惠遺愛靈顯王神神呉大帝時折衝將軍甘¶
　興霸也興霸嘗爲西陵太守故廟食于此開¶
　寶中既平江南増江淮神祠封爵始封襃國¶
<pb:KR4d0268_SBCK_046-6b>¶
　公宣和中進爵為王建炎中大盜張遇號一¶
　&KR0810;蜂擁兵過廟下相率十珓一珓騰空中不¶
　下一珓躍出户外群盜惶恐引去未幾遂敗¶
　大將劉光世以聞復詔加封岳飛爲宣撫使¶
　大葺祠宇江上神祠皆不及也門起大樓曰¶
　卷雪有釘洲正對廟故廟雖俯大江而可泊¶
　舟釘洲者以銳下得名神妃封順祐夫人神¶
　二子封紹威紹靈侯神女封柔懿夫人皆有¶
　像而後殿復有王與妃像偶坐祭享之盛以¶
<pb:KR4d0268_SBCK_046-7a>¶
　夜繼日廟祝歳輸官錢千二百緡則神之靈¶
　可知也舟人云若精䖍致禱則神能分風以¶
　應徃來之舟廡下有闗雲長像雲長不應祀¶
　於興霸之廟者豈各忠所事神靈共食皆可¶
　以無媿耶徹奠自祠後歩至旌教寺寺爲酒¶
　務及酒官𪠘像設歛置一屋盡逐去僧輩亦¶
　事之已甚者富池蓋𨽻興國軍¶
十四日曉雨過一小石山自頂直削去半與餘¶
　姚江濱之蜀山絶相類抛大江遇一木栰廣¶
<pb:KR4d0268_SBCK_046-7b>¶
　十餘丈長五十餘丈上有三四十家妻子雞¶
　犬臼碓皆具中爲阡陌相徃來亦有神祠素¶
　所未覩也舟人云此尚其小者耳大者於栰¶
　上鋪土作&KR0188;圃或作酒肆皆不復能入夾但¶
　行大江而已是日逆風挽舡自平旦至日昳¶
　纔行十五六里泊劉官磯旁蘄州界也兒輩¶
　登岸歸云得小徑至山後有陂湖渺然蓮芰¶
　甚富公湖多木芙蕖數家夕陽中蘆藩茅舎¶
　宛有幽致而寂然無人聲有大梨欲買之不¶
<pb:KR4d0268_SBCK_046-8a>¶
　可得湖中小&KR1468;采菱呼之亦不譍更欲窮之¶
　㑹見道旁設機疑有虎狼遂不敢徃劉官磯¶
　者傳云漢昭烈人呉嘗檥舟于此晩觀大黿¶
　浮沉水中¶
十五日微隂西風益勁挽舡尤難自富池以西¶
　㳂江之&KR0047;皆大山起伏如濤頭山麓時有居¶
　民徃徃作棚持弓矢伏其上以伺虎過龍眼¶
　磯江中拳石耳磯旁山上有龍祠晡後得便¶
　風次蘄口鎮居民繁錯蜀舟泊岸下甚衆監¶
<pb:KR4d0268_SBCK_046-8b>¶
　稅秉義郎髙世棟來舊在京口識之言此鎮¶
　歳課十五萬緍鴈翅歳課二十六萬緍夜與¶
　諸子登岸臨大江觀月江面逺與天接月影¶
　入水蕩揺不定正如金虬動心駭目之觀也¶
　是日買熟藥於蘄口市藥貼中皆有煎煑所¶
　須如薄荷烏梅之類此等皆客中不可倉卒¶
　求者藥肆用心如此亦可嘉也¶
十六日過新野夾有石瀨茂林始聞秋鶯沙際¶
　水牛至多徃徃數十爲群呉中所無也地屬¶
<pb:KR4d0268_SBCK_046-9a>¶
　興國軍大冶縣當是土産所宜爾晩過道士¶
　磯石壁數百尺色正青了無竅穴而竹𣗳迸¶
　根交絡其上蒼翠可愛自過小孤臨江峯嶂¶
　無出其右磯一名西塞山即玄真子漁父辤¶
　所謂西塞山前白鷺飛者李太白送弟之江¶
　東云西塞當中路&KR0047;風欲進舡必在荆楚作¶
　故有中路之句張文潜云危機插江生石色¶
　擘青玉殆爲此山冩真又云已逢娬媚散花¶
　峽不泊艱危道士磯蓋江行惟馬當及西塞¶
<pb:KR4d0268_SBCK_046-9b>¶
　最爲湍險難上抛江泊散花洲洲與西塞相¶
　直前一夕月猶未極圓蓋望正在是夕空江¶
　萬頃月如紫金盤自水中涌出平生無此中¶
　秋也¶
十七日過囬風磯無大山蓋江濱石磧耳然水¶
　急浪湧舟過甚艱過蘭溪東坡先生所謂山¶
　下蘭芽短浸谿者買鹿&KR0079;供膳晩泊巴河口¶
　距黄州二十里一市聚也有馬祈寺呉大帝¶
　刑馬壇傳云呉攻壽春刑白馬祭江神於此¶
<pb:KR4d0268_SBCK_046-10a>¶
　自蘭谿而西江面尤廣山阜平逺兩日皆逆¶
　風舟人以食盡欲來巴河糴米極力牽挽日¶
　皆行八九十里蘇黄門讁髙安東坡先生送¶
　至巴河即此地也張文潜亦有巴河道中詩¶
　云東&KR0047;地缺天運水春夏風髙浪卷山¶
十八日食時方行晡時至黄州州最僻陋少事¶
　杜牧之所謂平生睡足處雲夢澤&KR0047;州然自¶
　牧之王元之出守又東坡先生張文潜讁居¶
　遂爲名&KR0022;泊臨臯亭東坡先生所嘗寓與秦¶
<pb:KR4d0268_SBCK_046-10b>¶
　少游書所謂門外數歩即大泣是也煙波𣺌¶
　然氣象踈豁見知州右朝奉郎直祕閣楊由¶
　義通判右奉議郎陳紹復州治陋甚㕔事僅¶
　可容數客倅居差勝晩移舟竹園歩蓋臨臯¶
　多風濤不可夜泊也黄州與樊口正相對東¶
　坡所謂武昌樊口幽絶處也漢昭烈用呉魯¶
&KR0680;子敬䇿自當陽進住鄂縣之樊口即此地也&KR0680;¶
十九日早游東坡自州門而東岡壟髙下至東¶
　坡則地𫝑平曠開豁東起一壟頗髙有屋三¶
<pb:KR4d0268_SBCK_046-11a>¶
　間一龜頭曰居士亭亭下面&KR0047;一堂頗雄四¶
　壁皆畫雪堂中有蘇公像烏㡌紫裘横按笻¶
　杖是爲雪堂堂東大栁傳以爲公手植正&KR0047;¶
　有橋牓曰小橋以莫忘小橋流水之句得名¶
　其下初無渠澗遇雨則有涓流耳舊止片石¶
　布其上近輙増廣爲木橋覆以一屋頗敗人¶
　意東一井曰暗井取蘇公詩中走報暗井出¶
　之句泉寒熨齒但不甚甘又有四望亭正與¶
　雪堂相直在高阜上覽觀江山爲一郡之最¶
<pb:KR4d0268_SBCK_046-11b>¶
　亭名見蘇公及張文潜集中坡西竹林古氏¶
　故物號南坡今己殘伐無幾地亦不在古氏¶
　矣出城五里至安國寺亦蘇公所嘗寓兵火¶
　之餘無復遺迹惟遶寺茂林啼鳥似猶有當¶
　時氣象也郡集於棲霞樓本太守閭丘孝終¶
　公顯所作蘇公樂府云小舟横截春江臥看¶
　翠壁紅樓起正謂此樓也下臨大江煙𣗳微¶
　茫逺山數㸃亦佳處也樓頗華㓗先是郡有¶
　慶瑞堂謂一故相所生之地後毁以新此樓¶
<pb:KR4d0268_SBCK_046-12a>¶
　酒味殊惡蘇公齎湯蜜汁之戲不虚發郡人¶
　何斯舉詩亦云終年飲惡酒誰敢憎督郵然¶
　文潜乃極稱黄州酒以爲自京師之外無過¶
　者故其詩云我初讁官時帝問司酒神曰此¶
　好飲徒聊給酒養眞去國一千里齊安酒最¶
　醇失火而得雨仰戴天公仁豈文潛謫黄時¶
　適有佳匠乎循小徑繚州宅之後至竹樓規¶
　模甚陋不知當王元之時亦止此&KR0088;樓下稍¶
　東即赤壁磯亦茅岡尔畧無草木故韓子蒼¶
<pb:KR4d0268_SBCK_046-12b>¶
　待制詩云豈有危巢與栖鶻亦無陳迹但飛¶
　鷗此磯圗經及傳者皆以爲周公瑾敗曺操¶
　之地然江上多此名不可考質李太白赤壁¶
　歌云烈火張天照雲海周瑜於此敗曹公不¶
　指言在黄州蘇公尤疑之賦云此非曹孟徳¶
　之困於周郎者乎樂府云故壘西邉人道是¶
　當日周郎赤壁蓋一字不輕下如此至韓子¶
　蒼云此地能令阿瞞走則眞指爲公瑾之赤¶
　壁矣又黄人實謂赤壁曰赤鼻尤可疑也晩¶
<pb:KR4d0268_SBCK_046-13a>¶
　復移舟菜園歩又逺竹園三四里蓋黄州臨¶
　大江了無港澳可泊或云&KR0199;有澳郡官厭過¶
　客故塞之¶
二十日曉離黄州江平無風挽舡正自赤壁磯¶
　下過多竒石五色錯雜粲然可愛東坡先生¶
　怪石供是也挽行十四五里江面始稍狹隔¶
　江岡阜延袤竹𣗳葱蒨漁家相映幽䆳可愛¶
　復出大江過三江口極望無際泊戚磯港¶
二十一日過雙栁夾囬望江上逺山重複深秀¶
<pb:KR4d0268_SBCK_046-13b>¶
　自離黄雖行夾中亦皆曠逺地形漸髙多種¶
　菽粟蕎夌之屬晩泊楊羅洑大隄髙栁居民¶
　稠衆魚賤如土百錢可飽二十口又皆巨魚¶
　欲覔小魚飼猫不可得¶
二十二日平旦微雨過青山磯多碎石及淺灘¶
　晩泊白楊夾口距鄂州三十里陸行止十餘¶
　里居民及泊舟甚多然大抵皆軍人也¶
二十三日便風掛㠶自十四日至是始得風食¶
　時至鄂州泊稅務亭賈船客舫不可勝計衘¶
<pb:KR4d0268_SBCK_046-14a>¶
　尾不絶者數里自京口以西皆不及李太白¶
　贈江夏韋太守詩云萬舸此中來連㠶過楊¶
　州蓋此郡自唐爲衝要之地夔州迓兵來參¶
　見知州右朝奉郎張郯之彦轉運判官右朝¶
　奉大夫謝師稷市邑雄富列肆繁錯城外南¶
　市亦數里雖錢塘建康不能過隠然一大都¶
　㑹也呉所都武昌乃今武昌縣此州在呉名¶
　夏口亦要害故周公瑾求以精兵進住夏口¶
　而晉武帝亦詔王濬唐彬既定巴丘與胡奮¶
<pb:KR4d0268_SBCK_046-14b>¶
　王戎共平夏口武昌順流長騖也自江州至此¶
　七百里泝流雖日得便風亦須三四日韓文¶
　公云盆城去鄂渚風便一日耳過矣蓋退之¶
　未嘗行此路也¶
二十四日早謝漕招食於漕園光華堂依山亭¶
　館十餘不甚葺晩郡集於竒章堂以唐牛思¶
　黯嘗爲武昌節度使也¶
二十五日觀大軍教習水戰大艦七百艘皆長¶
　二三十丈上設城壁樓櫓旗幟精明金皷鞺¶
<pb:KR4d0268_SBCK_046-15a>¶
　鞳破巨浪往來捷如飛翔觀者數萬人實天¶
　下之壯觀也¶
二十六日與統紓同逰頭陁寺寺在州城之東¶
　隅石城山山繚繞如伏蛇自西亘東因其上¶
　爲城缺壞僅存州治及漕司皆依此山寺毁¶
　於兵火汴僧舜廣住持三十年興葺略備自¶
　方丈西北躡支徑至絶頂舊有竒章亭今已¶
　廢四頋江山井邑靡有遺者李太白江夏贈¶
　韋&KR0047;陵詩云頭陁雲外多僧氣正謂此寺也¶
<pb:KR4d0268_SBCK_046-15b>¶
　黄魯直亦云頭陁全盛時宫殿梯空級藏殿¶
　後有&KR0047;齊王簡棲碑唐開元六年建蘇州刺¶
　史張庭圭温玉書韓熙載撰碑隂徐鍇題額¶
　最後云唐歳在己巳武昌軍節度觀察留後¶
　知軍州事楊守忠重立前鄂州唐年縣主簿¶
　祕書省正字韓夔書碑隂云乃命猶子夔正¶
　其舊本而刋冩之以是知夔爲熙載兄弟之¶
　子也碑字前後一手又作温字不全蓋&KR0047;唐¶
　尊徐温爲義祖而避其名則此碑蓋夔重書¶
<pb:KR4d0268_SBCK_046-16a>¶
　也碑隂又云皇上鼎新文物教被華夷如來¶
　妙㫖悉已徧窮百代文章罔不備舉故是寺¶
　之碑不言而興按此碑立於己巳歳當皇朝¶
　之開寶二年&KR0047;唐危蹙日甚距其亡六年爾¶
　熙載大臣不以覆亡爲懼方且言其主鼎新¶
　文物教被華夷固已可怪又以窮佛㫖舉遺¶
　文及興是碑爲盛誇誕妄謬眞可爲後世發¶
　笑然熙載死李主猶恨不及相之君臣之惑¶
　如此雖欲乆存得乎唐制節度使不在鎮而¶
<pb:KR4d0268_SBCK_046-16b>¶
　以副大使或留後居任則云知節度事此云¶
　知軍州事蓋漸變也唐年縣本故唐時名梁¶
　改曰臨夏後唐復晉又改臨江然歴五代鄂¶
　州未嘗屬中原皆遥改耳故此碑開寳中建¶
　而猶曰唐年也至江南平始改崇陽云簡棲¶
　爲此碑駢儷卑弱初無過人世徒以載於文¶
　選故貴之耳自漢魏之間駸駸爲此體極於¶
　齊梁而唐尤貴之天下一律至韓吏部栁栁¶
　州大變文格學者翕然慕從然駢儷之作終¶
<pb:KR4d0268_SBCK_046-17a>¶
　亦不衰故熙載鍇號江左辤宗而拳拳於簡¶
　棲之碑如此本朝楊劉之文擅天下傳夷狄¶
　亦駢儷也及歐陽公起然後掃蕩無餘後進¶
　之士雖有工拙要皆近古如此碑者今人讀¶
　不能終篇已坐睡矣而况効之乎則歐陽氏¶
　之功可謂大矣若魯直云唯有簡棲碑文章¶
　巋然立蓋戯也¶
渭南文集卷第四十六¶
<pb:KR4d0268_SBCK_046-17b>¶
<pb:KR4d0268_SBCK_046-17b>¶
# SB1_1227-156.png
