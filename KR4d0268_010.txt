# -*- mode: mandoku-view; -*-
#+TITLE: 渭南文集
#+DATE: 2015-09-11 14:12:34.776440
#+PROPERTY: ID KR4d0268
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 10
#+PROPERTY: FILE SB04n0409-010渭南文集-卷第十.
<pb:KR4d0268_SBCK_010-1a>¶
渭南文集巻第十¶
　　　　　　山　隂　陸　游　務觀¶
　　　啓¶
　　　　　上趙參政啟¶
　造于王廷既盡除於宿負試以使事復躐被¶
　於明恩豈惟寛溝壑之憂遂亦有桒榆之望¶
　大鈞難報末路知榮伏念(某)固陋不通迂疎¶
　寡合雖抱宿道鄉方之志了無赴功趨事之¶
　能迨従幕府之遊始被邊州之寄方漂流於¶
<pb:KR4d0268_SBCK_010-1b>¶
　萬里望飽暖於一麾豈圖下石之交更起鑠¶
　金之謗素無實用以爲頹放則不敢辤横得¶
　虛名雖曰僥倖而非其罪甫周嵗律再畀守¶
　符曾未綰於印章已遽膺於號召遂以羇旅¶
　入朝之始首預光華遣使之行此盖伏遇某¶
　官造徳精微宅心忠厚念錦里十年之卜築¶
　已是蜀人憐萍蹤萬里之来歸特捐漢節&KR1170;¶
　然遲暮被此恩榮(某)敢不歛散視豐凶之宜¶
　阜通去農末之病觀近臣以其所主期無負¶
<pb:KR4d0268_SBCK_010-2a>¶
　於深知非俗吏之所能為或粗施於素學過¶
　此以徃未知所裁¶
　　　　　上安撫沈樞宻啓¶
　造于王廷既盡除於宿負試以使事復躐被¶
　於明恩豈惟寛溝壑之憂遂亦有桑榆之望¶
　慚汗為之浃背感涕至於交頤伏念(某)固陋¶
　不通迂疎寡合雖抱宿道鄉方之志了無赴¶
　功趍事之能自屏迹於寛閑已頽心於榮進¶
　徒中起廢方䝉僰道之除望外召還忽奉燕¶
<pb:KR4d0268_SBCK_010-2b>¶
　朝之對然而進趨梗野論奏空疎徒叨三接¶
　之榮莫陳一得之慮循名責實所宜伏司敗¶
　之誅含垢匿瑕特俾玷外臺之寄兹蓋伏遇¶
(某)官望隆而善下道峻而兼容哀元祐之黨¶
　家今其餘幾數紹興之朝士乆矣無多曲借¶
　餘光少伸末路某敢不求民疾苦絶吏並緣¶
　歛散視時益廣倉箱之積阜通助國庶無農¶
　末之傷過此以還未知所措¶
　　　　　賀泉州陳尚書啓¶
<pb:KR4d0268_SBCK_010-3a>¶
　恭審顯奉璽書起臨藩府廟堂虚位固宜大¶
　老之遂歸嶽牧得人聊見太平之有象恭惟¶
(某)官道參聖域徳冠民彞下視諸公負元龍¶
　湖海之豪氣獨尊九牧擅諸葛宇宙之大名¶
　風雲自際於明時金石靡渝於素履超然去¶
　國之乆綽有髙世之風雖力避寵名亟欲急¶
　流而勇退頋眷求舊徳未容袖手而旁觀姑¶
　暫起於名邦即延登於政路某乆違徳宇喜¶
　聴除音承顔接辭恍不殊於曩日質疑問道¶
<pb:KR4d0268_SBCK_010-3b>¶
　尚自慰於窮途¶
　　　　　答建寜陳通判啟¶
　伏審顯膺新渥出貳潜藩逖聞旌斾之臨宜¶
　有神明之相伏惟(某)官風規髙秀徳宇粹夷¶
　含英咀華早預&KR0382;萊道山之選飛英騰茂暫¶
　為治中别駕之行雖澹然克守於家風顧藉¶
　甚難淹於國器即聞追詔遂陟顯途某託契¶
　至深開緘竊喜自憐下客乆孤國士之知猶¶
　兾殘年及見郎君之貴¶
<pb:KR4d0268_SBCK_010-4a>¶
　　　　　答漳州石通判啓¶
　伏審被命佐州涓辰視印士心甚鬱謂歛經¶
　濟以惠小邦天意孰知蓋儲名望而湏大用¶
　伏惟某官好是正直擇乎中庸崇論谹言挺¶
　松栢貫四時之操髙文大册擅江河流萬古¶
　之名謂宜凌厲以横翔乃復逡巡而小却使¶
　爲治中乃展驥耳雖暫試於外庸不有君子¶
　其能國乎當亟還於近列某未遑馳問先辱¶
　寄聲祭竈而請比鄰歎髙懐之莫測烹魚而¶
<pb:KR4d0268_SBCK_010-4b>¶
　得尺素藏妙語以為榮¶
　　　　　江西到任謝史丞相啓¶
　詣行在所方承命以北馳駕使者車復改轅¶
　而西上訓詞甚寵地望加優本宜使之省循¶
　乃更增其僥倖伏念(某)性資鄙陋學問荒唐¶
　雖慕長者之餘風豈聞君子之大道早親函¶
　丈偶竊緒餘曾未免於鄉人乃見待以國士¶
　知憐覆䕶殆塵沙曠刼之難逢頽墮摧蔵無¶
　絲髪㣲勞之上報昨者甫還吳㑹即使甌閩¶
<pb:KR4d0268_SBCK_010-5a>¶
　超躐既多便安尤極徒以乆違於公衮悵然¶
　願事於師門山川間之日月逝矣方坐馳於¶
　夢想忽祗奉於詔追深惟幸㑹之非常但懼¶
　奔馳之弗及夫何竒蹇更累生成方仇怨造¶
　言投鼠不思於忌器乃保全極力舎牛寜廢¶
　於釁鍾此蓋伏遇(某)官偉量包荒深仁篤舊¶
　念招之来而麾之去若匪近於人情謂舎其¶
　短而取其長猶可勝於宫使故推餘潤以及¶
　枯荄而某筋力疲於徃来疾恙成於憂畏質¶
<pb:KR4d0268_SBCK_010-5b>¶
　疑問道自憐卒業之何時訟過戴恩尚兾収¶
　身於末路¶
　　　　　謝趙丞相啓¶
　詣行在所方承詔以北馳駕使者車復改轅¶
　而西上仰戴公朝之寛大重為逺吏之光華¶
　伏念(某)拳曲散材聱牙末學衣食不繼自竄¶
　䕫楚之邦齒髪寖衰倦遊隴蜀之境惟習氣¶
　未忘於筆硯每苦心自力於文詞藏之名山¶
　本欲粗傳於後世待以國士豈期親遇於鉅¶
<pb:KR4d0268_SBCK_010-6a>¶
　公記憶不忘詔除婁下雖復顚隮於薄命要¶
　為比數於明時而況仍皇華臨遣之榮易江¶
　表清間之處優游甚適僥倖難名此蓋伏遇¶
(某)官誕保民彝堅持國是致君密勿偉治具¶
　之必張望古慨慷閔道術之將裂務廣人文¶
　之化仰扶主㫁之明念此窮途為之擇地更¶
　令破萬巻之讀或可成一家之言(某)敢不開¶
　益舊聞激昻懦意稍竊簿書之暇日試求學¶
　問之新功欂櫨侏儒儻未捐於大匠彫蟲篆¶
<pb:KR4d0268_SBCK_010-6b>¶
　刻尚少進於故時庻仰荅於聖知亦粗酬於¶
　鈞播過此以徃未知所裁¶
　　　　　謝王樞使啓¶
　詣行在所方承詔以北馳駕使者車復改轅¶
　而西上訓詞甚寵地望加優伏念(某)拳曲散¶
　材邅囬末路浪逰山澤不知嵗月之屢遷篤¶
　好文辭自是書生之一癖斐然妄作本以自¶
　娛流傳偶至於中都鑒賞遂塵於乙夜既閱¶
　期年之乆兩膺召節之頒雖改命於半途尚¶
<pb:KR4d0268_SBCK_010-7a>¶
　乗軺於名部始終僥倖進退光榮兹蓋伏遇¶
　某官謨明弼諧任重道逺以國士待我卓為¶
　特達之知於古人求之每極吹嘘之論詔除¶
　婁下器使不遺雖云薄命之顚隮要是公朝¶
　之記省某敢不竊簿書之暇日求學問之新¶
　功欂櫨侏儒儻未捐於大匠彫蟲篆刻尚少¶
　進於曩時庶仰答於上恩亦粗酬於鈞播過¶
　此以徃未知所裁¶
　　　　　謝錢參政啓¶
<pb:KR4d0268_SBCK_010-7b>¶
　詣行在所方承詔以北馳駕使者車復改轅¶
　而西上訓詞甚寵地望加優伏念某少苦賤¶
　貧長更憂患名塲蹭蹬幾白首以無成宦海¶
　漂流顧青衫而自笑不圖逺戍乃誤明恩一¶
　麾在巴蜀之間萬里促宣溫之對清光咫尺¶
　睿奬再三略有司資格之常備奉使詢謀之¶
　選方虞官謗又辱詔追半道遣行雖歎棲遲¶
　之薄命頻年記錄要為比數於公朝兹蓋伏¶
　遇某官培植衆材主張公論憐其跋前疐後¶
<pb:KR4d0268_SBCK_010-8a>¶
　姑令全進退之宜謂其尺短寸長或可責馳¶
　驅之効曲加抆拭俾竊便安(某)謹當增所不¶
　能修其可願侵尋遲暮雖嗟已失於東隅激¶
　勵衰疲尚及未先於朝露¶
　　　　　謝侍從啓¶
　祈天請命兾循省於叢祠便道之官復驅馳¶
　於近甸始終僥倖俯仰兢慚伏念(某)鄙朴不¶
　材荒唐寡學生逢盛際無尺寸之可稱久戍¶
　逺方乞斗升而自活昨䝉臨遣已劇超逾但¶
<pb:KR4d0268_SBCK_010-8b>¶
　虞薄祐之難勝寜復異恩之敢望未溫坐席¶
　遽辱賜環初疑誤報者再三俄乃真承於尺¶
　一文詞吏事何者粗堪物論人情居然不允¶
　非賴密加於覆䕶固難終逭於顚隮此蓋伏¶
　遇(某)官義薄九天量容百輩念器盈則覆推¶
　轂無所復施然令出惟行反汗豈其得已遂¶
　容末路獲忝優除雖愧招麾之頻亦驚弔賀¶
　之速而某昨緣奔走積困沉綿顧影獨悲豈¶
　乆堪於従宦服勤不怠尚少贖於空餐¶
<pb:KR4d0268_SBCK_010-9a>¶
　　　　　謝臺諫啓¶
　祈天請命冀循省於窮閻便道之官復馳驅¶
　於近甸始終僥倖俯仰兢慙伏念(某)鄙朴不¶
　材荒唐寡學生逢盛際無尺寸之可稱乆戍¶
　逺方賴斗升而自活昨蒙臨遣已劇超逾但¶
　虞薄祐之難勝寜復異恩之敢望未溫坐席¶
　遽辱賜環初疑誤報於姓名俄乃眞承於詔¶
　命人才吏事何者粗堪自計旁觀居然不允¶
　敢謂并包之廣大更令進退之從容此蓋伏¶
<pb:KR4d0268_SBCK_010-9b>¶
　遇(某)官山立英姿海涵偉量盡言劇論雖震¶
　聳於朝端用恕持平每保全於士類遂容末¶
　路獲忝優除俯伏以思論報何所而某昨緣¶
　奔走積困沉綿顧影獨悲豈久堪於従宦服¶
　勤不怠尚少贖於空餐¶
　　　　　與本路監司啓¶
　詣行在所方奉詔以北歸駕使者車復改轅¶
　而西上稍息道途之役獲全溝壑之身揣分¶
　已踰置慚靡所伏念(某)頹然遲暮乆矣漂流¶
<pb:KR4d0268_SBCK_010-10a>¶
　戍隴十年形容盡變還吳萬里交舊半空騎¶
　馬而聴朝雞已㝠心於昨夢賣刀而買耕犢¶
　將掃軌於窮閻敢謂頻年婁膺嚴召既衆知¶
　其不可亦自揆之甚明所期獨徃於山林乃¶
　得本来之面目此蓋伏遇某官英姿玉立大¶
　度海涵愛借人材每隂借之餘論維持公道¶
　尤深憫於窮途施及妄庸未忘記省(某)登門¶
　維舊擁篲有期大匠之規矩可師即趍函丈¶
　小夫之竿牘自見姑致萬分¶
<pb:KR4d0268_SBCK_010-10b>¶
　　　　　答本路郡守啓¶
　末路賜環本出聖知之舊半途畀節尚承寵¶
　命之新揣分實逾置慚靡所伏念某易揺弱¶
　植無用散材轍環天下而老于行寜非薄命¶
　舟近神山而引之去殆有宿緣方力丐於退¶
　蔵乃更叨於臨遣此蓋伏遇(某)官指南公議¶
　推轂時髦顧雖流落之餘亦在揄揚之末某¶
　方勤馳傳未卜登門頌詠之私敷宣罔既¶
　　　　　荅寄居官啓¶
<pb:KR4d0268_SBCK_010-11a>¶
　賜環半道易節回轅去閩中瘴癘之區得江¶
　表清閑之地優游甚適僥倖難名此蓋某官¶
　義重嘘枯情深推轂每假揄揚之助俾叨臨¶
　遣之榮(黄撫幹晏/簽判云)老夫耄矣而無能寜有澄¶
　清之効君子居之而何陋尚陪名理之餘(范/幹)¶
(提/云)尺素驚傳喜論交之未替一樽相屬悵道¶
　舊之何由(陳檢/法云)汨沒簿書敢兾澄清之効従¶
　容談笑尚為衰晩之光¶
　　　　　賀葛正言啓¶
<pb:KR4d0268_SBCK_010-11b>¶
　恭審儤直北扉方演出綸之命拾遺西省遂¶
　輸補衮之忠上虛佇於嘉言士共歸於碩望¶
　恭惟某官英辭擅世偉識絶人諸老先生聞¶
　名而願交學士大夫望風而知敬讎書群玉¶
　之府視草承明之廷比傳夜對之從容屢動¶
　天顔之忻懌主聖臣直共知千載之逢言聴¶
　諫行獨任七人之責木從繩而必正石投水¶
　以奚難(某)屬以乗軺阻陪賀厦比年十漸必¶
　盡告於吾君一日九遷將孰先於門下其爲¶
<pb:KR4d0268_SBCK_010-12a>¶
　抃躍罔罄敷陳¶
　　　　　賀周叅政啓¶
　恭審顯奉廷揚進陪國論號令渙焉可述力¶
　専討論潤色之功疇咨若時登庸遂處輔弼¶
　疑丞之位國有隆儒之盛士知稽古之榮伏¶
　以典謨實列於六經臣主難逢於千載髙文¶
　大册或託之不得其人老師宿儒有死而莫¶
　見於世維時鴻碩之彦早冠清華之途成功¶
　告于神明大業刻之金石發徳音下明詔大¶
<pb:KR4d0268_SBCK_010-12b>¶
　哉王言建顯號施尊名震于方外一變猥釀¶
　枝駢之軆復還雄深灝噩之風縉紳竊誦而¶
　而得師夷狄傳觀而動色顧於昭代可謂殊¶
　勲雖箕潁之志屢陳然莘渭之求焉徃恭惟¶
　某官任重而宏毅謨明而弼諧以窮深測逺¶
　之才坐酬衆務以極髙蟠厚之氣隂折遐衝¶
　至於擅世之英辭本皆全徳之餘事僅少施¶
　於一二已見謂於崇谹豈容巻懐經濟之圖¶
　遂欲袖手寛間之地公毋困我初誦留行之¶
<pb:KR4d0268_SBCK_010-13a>¶
　言上誠知人亟下延登之命然易間者聖君¶
　之眷難居者天下之名方仰對於寵光願益¶
　思於挹損茂迪謙尊之吉求為善類之依¶
　　　　　賀謝樞密啓¶
　恭審顯膺出綍進貳本兵蠻夷奪氣而息謀¶
　朝野動容而相慶恭惟(某)官英猷經逺敏識¶
　造㣲秉心如金石之堅論事若權衡之審主¶
　知千載際聖世之風雲言責三年極人才之¶
　涇渭士恃公平而不恐上嘉孤直之無朋遂¶
<pb:KR4d0268_SBCK_010-13b>¶
　由常伯之聨進貳中樞之任較一時之同進¶
　得䘮孰多付四海之僉言忠邪自見固將力¶
　囬薄俗盡建明謨網漏吞舟示太平之寛大¶
　雲興膚寸澤庻物之焦枯豈惟康濟於兹時¶
　固足儀刑於後世某早迂記省晩荷甄収雖¶
　知薄命之多竒猶復議言而不置使駑馬妄¶
　思於十駕而沉舟未羨於千帆求之古人可¶
　謂曠世難逢之㑹報以國士敢忘終身自勵¶
　之心　渭南文集卷第十¶
