# -*- mode: mandoku-view; -*-
#+TITLE: 渭南文集
#+DATE: 2015-09-11 14:12:36.454243
#+PROPERTY: ID KR4d0268
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 48
#+PROPERTY: FILE SB04n0409-048渭南文集-卷第四十八.
<pb:KR4d0268_SBCK_048-1a>¶
渭南文集巻第四十八¶
　　　　　　　山　隂　陸　游　務觀¶
　　　　入蜀記第六¶
六日過荆門十二碚皆髙崖絶壁嶄巖突兀則¶
　峽中之嶮可知矣過碚望五龍及雞籠山嵳¶
　莪正如夏雲之竒峯荆門者當以險固得名¶
　碚上有石宂正方髙可通人俗謂之荆門則¶
　妄也晩至峽州泊至喜亭下峽州在唐為硤¶
　州後改峽而印文則為陜州元豐中郎官何¶
<pb:KR4d0268_SBCK_048-1b>¶
　洵直建言陜與陜相亂請改鑄印文從山事¶
　下少府監而監丞歐陽發言湖北之陜州從¶
　阜從夾(夾從/兩入)陜西之陜州從阜從夾(夾從/兩人)偏¶
　旁不同夲不相亂恐四方謂少府監官皆不¶
　識字當時朝士之議皆是發而卒從洵直言¶
　改鑄云至喜亭記歐陽公撰黄魯直書¶
七日見知州右朝奉大夫葉安行字履道以小¶
　舟遊西山甘泉寺竹橋石磴甚有幽趣有静¶
　練洗心二亭下臨江山頗踈豁法堂之右小¶
<pb:KR4d0268_SBCK_048-2a>¶
　徑數十步至一泉曰孝婦泉謂姜詩妻龐氏¶
　也泉上亦有龐氏祠然歐陽文忠公不以為¶
　信故其詩曰叢祠已廢姜祠在事迹難尋楚¶
　語訛又此篇首章云江上孤峯蔽綠蘿初讀¶
　之但謂孤峯䝉藤蘿耳及至此乃知山下為¶
　緑蘿谿也又至漢景帝廟及東山寺景帝不¶
　知何以有廟於此歐陽公為令時有祈雨文¶
　在集中東山寺亦見歐陽公詩距望京門五¶
　里寺外一亭臨小池有山如屏環之頗佳亭¶
<pb:KR4d0268_SBCK_048-2b>¶
前冬青及柏皆百餘年物遂至夷陵縣令見縣¶
左從政郎胡振㕔事東至喜堂郡守朱虞部為¶
　歐陽公所築者已焚壞柱礎尚存規模頗雄¶
　深又東則祠堂亦簡陋肖像殊不類可歎聴¶
　事前一井相傳為歐陽公所浚水極甘寒為¶
　一郡之冠井旁一柟合抱亦傳為公手植晩¶
　郡集於楚塞樓遍歴爾雅臺錦障亭亭前海¶
　棠二本亦百年物爾雅臺者圖經以為郭景¶
　純註爾雅於此又有絳雪亭取歐陽公千葉¶
<pb:KR4d0268_SBCK_048-3a>¶
　紅梨詩而紅梨已不存矣¶
八日五鼔盡解船過下牢闗夾江千峰萬嶂有¶
　競起者有獨拔者有崩欲壓者有危欲墜者¶
　有横裂者有直坼者有凸者有窪者有罅者¶
　竒怪不可盡狀初冬草木皆青蒼不彫西望¶
　重山如闕江出其間則所謂下牢谿也歐陽¶
　文忠公有下牢津詩云入峽山漸曲轉灘山¶
　更多即此也繫船與諸子及證師登三游洞¶
　躡石磴二里其險處不可著脚洞大如三間¶
<pb:KR4d0268_SBCK_048-3b>¶
　屋有一穴通人過然隂黒峻嶮尤可畏繚山¶
　腹傴僂自巖下至洞前差可行然下臨溪潭¶
　石壁十餘丈水聲恐人又一穴後有壁可居¶
　鍾乳歳乆垂地若柱正當穴門上有刻云黄¶
　大臨弟庭堅同辛紘子大方紹聖二年三月¶
　辛亥來遊旁石壁上刻云景祐四年七月十¶
　日夷陵歐陽永叔下缺一字又云判官丁下¶
　又缺數字丁者寳臣也字元&KR0575;今丁字下二¶
　字亦髣髴可見殊不類元&KR0575;字又永叔但曰¶
<pb:KR4d0268_SBCK_048-4a>¶
　夷陵不稱令洞外溪上又有一崩石偃仆刻¶
　云黄庭堅弟叔向子相姪㯳同道人唐履來¶
　游觀辛亥舊題如夢中事也建中靖國元年¶
　三月庚寅按魯直初讁黔&KR0047;以紹聖二年過¶
　此歳在乙亥今云辛亥者誤也泊石牌峽石¶
　穴中有石如老翁持魚竿狀略無少異¶
九日微雪過扇子峽重山相掩政如屏風扇疑¶
　以此得名登蝦蟆碚水品所載第四泉是也¶
　蝦蟆在山麓臨江頭鼻吻頷絶類而背脊皰¶
<pb:KR4d0268_SBCK_048-4b>¶
　處尤逼真造物之巧有如此者自背上深入¶
　得一洞穴石色緑潤泉泠泠有聲自洞出垂¶
　蝦蟇口鼻間成水簾入江是日極寒巖嶺自¶
　積雪而洞中温然如春碚洞相對稍西有一¶
　峯孤起侵雲名天柱峰自此山勢稍平然江¶
　岸皆大石堆積彌望正如濬渠積土狀晩次¶
　黄牛廟山復髙峻村人來賣茶菜者甚衆其¶
　中有婦人皆以青斑布帕首然頗白晳語音¶
　亦頗正茶則皆如柴枝草葉苦不可入口廟¶
<pb:KR4d0268_SBCK_048-5a>¶
　靈感神封嘉應保安侯皆紹興以來制書也¶
　其下即無義灘亂石塞中流望之可畏然舟¶
　過乃不甚覺蓋操舟之妙也傳云神佐夏禹¶
　治水有功故食于此門左右各一石馬頗卑¶
　小以小屋覆之其右馬無左耳蓋歐陽公所¶
　見也廟後樷木似冬青而非莫能名者落葉¶
　有黑文類符篆葉葉不同兒輩亦求得數葉¶
　歐詩刻石廟中又有張文忠一賛其詞曰壯¶
　哉黄牛有大神力輦聚巨石百千萬億劒㦸¶
<pb:KR4d0268_SBCK_048-5b>¶
　齒牙磥硊江側壅激波濤險不可測威脅舟¶
　人駭怖失色刲羊釃酒千載廟食張公之意¶
　似謂神聚石壅流以脅人求祭饗使神之用¶
　心果如此豈能巍然廟食千載乎蓋過論也¶
　夜舟人來告請無擊更鼓云廟後山中多虎¶
　聞鼓則出¶
十日早以特豕壷酒祭靈感廟遂行過鹿角虎¶
　頭史君諸灘水縮已三之二然湍險猶可畏¶
　泊城下歸州秭歸縣界也與兒曹歩沙上回¶
<pb:KR4d0268_SBCK_048-6a>¶
　望正見黄牛峽廟後山如屏風疊嵳峩挿天¶
　第四疊上有若牛狀其色赤黄前有一人如¶
　着㡌立者昨日及今早雲冒山頂至是始見¶
　之因至白沙市慈濟院見主僧志堅問地名¶
　城下之由云院後有楚故城今尚在因相與¶
　訪之城在一岡阜上甚小南北有門前臨江¶
　水對黄牛峽城西北一山蜿蜒囬抱山上有¶
　伍子胥廟大抵自荆以西子胥廟至多城下¶
　多巧石如靈壁湖口之類¶
<pb:KR4d0268_SBCK_048-6b>¶
十一日過達洞灘灘惡與骨肉皆乗轎陸行過¶
　灘灘際多竒石五色粲然可愛亦或有文成¶
　物象及符書者猶見黄牛峽廟後山太白詩¶
　云三朝上黄牛三暮行太遲三朝又三暮不¶
　覺𩯭成&KR0093;歐陽公云朝朝暮暮見黄牛徒使¶
　行人過此愁山髙更逺望猶見不是黄牛滯¶
　客舟葢諺謂朝見黄牛暮見黄牛一朝一暮¶
　黄牛如故故二公皆及之歐陽公自荆渚赴¶
　夷陵而有下牢三游及蝦蟇碚黄牛廟詩者¶
<pb:KR4d0268_SBCK_048-7a>¶
　蓋在官時來游也故憶夷陵山詩云憶嘗祗¶
　吏役鉅細悉經覯其後又云荒煙下牢戍百¶
　仞塞溪漱蝦蟇噴水簾甘液勝飲酎亦嘗到¶
　黄牛泊舟聽猨狖也晩泊馬肝峽口兩山對¶
　立脩聳摩天略如廬山江岸多石百丈縈絆¶
　極難過夜小雨¶
十二日早過東&KR0893;灘入馬肝峽石壁髙絶處有¶
　石下垂如肝故以名峽其傍又有獅子巖巖¶
　中有一小石蹲踞張頤碧草被之正如一青¶
<pb:KR4d0268_SBCK_048-7b>¶
　獅子微泉泠泠自巖中出舟行急不能取嘗¶
　當亦佳泉也溪上又有一峯孤起秀麗略如¶
　小孤山晩抵新灘登岸宿新安驛夜雪¶
十三日舟上新灘由&KR0047;岸上及十七八船底爲¶
　石所損急遣人徃拯之僅不至沉然銳石穿¶
　船底牢不可動蓋舟人載陶器多所致新灘¶
　兩岸南曰官漕(平/聲)北曰龍門龍門水尤湍急¶
　多暗石官漕差可行然亦多銳石故爲峽中¶
　最嶮處非輕舟無一物不可上下舟人冒利¶
<pb:KR4d0268_SBCK_048-8a>¶
　以至此可為戒云遊江瀆北廟廟正臨龍門¶
　其下石罅中有温泉淺而不涸一村頼之婦¶
　人汲水皆背負一全木盎長二尺下有三足¶
　至泉旁以杓挹水及八分即倒坐旁石束盎¶
　背上而去大抵峽中負物率着背又多婦人¶
　不獨水也有婦人負酒賣亦如負水狀呼買¶
　之長跪以獻未嫁者率為同心髻髙二尺挿¶
　銀釵至六&KR0215;後挿大象牙梳如手大¶
十四日留驛中晩以小舟渡江南登山至江瀆¶
<pb:KR4d0268_SBCK_048-8b>¶
　&KR0047;廟新修未畢有一碑前進士曽華旦撰言¶
　因山崩石壅成此灘害舟不可計於是著令¶
　自十月至二月禁行舟知歸州尚書都官員¶
　外郎趙誠聞于朝䟽鑿之用工八十日而灘¶
　害始去皇祐三年也葢江絶於天聖中至是¶
　而復通然灘害至今未能悉去若乗十二月¶
　正月水落石盡出時亦可併力盡鑱去鋭石¶
　然灘上居民皆利於敗舟賤賣板木及滯留¶
　買賣必揺沮此役不則賂石工以為石不可¶
<pb:KR4d0268_SBCK_048-9a>¶
　去須斷以必行乃可成又舟之所以敗皆失¶
　於重載當以大字刻石置驛前則過者必自¶
　懲創二者皆不可不講當以告當路者¶
十五日舟人盡出所載始能挽舟過灘然須修¶
　治遂易舟離新灘過白狗峽泊舟興山口肩¶
　輿遊玉虚洞去江岸五里許隔一溪所謂香¶
　溪也源出昭君村水味美録於水品色碧如¶
　黛呼小舟以渡過溪又里餘洞門小纔袤丈¶
　既入則極大可容數百人宏敞壯麗如入大¶
<pb:KR4d0268_SBCK_048-9b>¶
　宫殿中有石成幢葢旛旗芝草竹笋仙人龍¶
　虎鳥獸之屬千狀萬態莫不逼真其絶異者¶
　東石正圓如日西石半規如月予平生所見¶
　巖竇無能及者有熙寧中謝師厚岑巖起題¶
　名又有陳堯咨所作記叙此洞本末云唐天¶
　寶中獵者始得之比歸已夜風急不可秉燭¶
　炬然月明如晝兒曹與全師皆杖䇿相從殊¶
　不覺崖谷之險也¶
十六日到歸州見知州右奉議郎賈選子公通¶
<pb:KR4d0268_SBCK_048-10a>¶
　判左朝奉郎陳端彦民瞻館於報恩光孝寺¶
　距城一里許蕭然無僧歸之為州纔三四百¶
　家負卧牛山臨江州前即人鮓罋城中無尺¶
　寸平土灘聲常如暴風雨至隔江有楚王城¶
　亦山谷間然地比歸州差平或云楚始封於¶
　此山海經夏啓封孟除於丹陽城郭璞注云¶
　在秭歸縣&KR0047;疑即此也然史記成王封熊繹¶
　於丹陽裴駰乃云在枝江未詳孰是¶
十七日郡集於望洋堂玩芳亭亦皆沙石犖确¶
<pb:KR4d0268_SBCK_048-10b>¶
# image missing
　之地賈守云州倉歳収秋夏二料麥粟粇米¶
　共五千餘石僅比吴中一下户耳¶
十八日初得艬船羗小然底闊而輕於上灘為¶
　便¶
十九日郡集於歸鄉堂欲以是晚行不果訪宋¶
　玉宅在秭歸縣之東今為酒家舊有石刻宋¶
　玉宅三字近以郡人避太守家諱去之或遂¶
　由此失傳可惜也¶
二十日早離歸州出巫峰門過天慶觀少留觀¶
<pb:KR4d0268_SBCK_048-11a>¶
# image missing
　唐天寶元年碑載明皇夢老子事巴東太守¶
　劉瑫所立字畫頗清逸碑側題當時郡官吏¶
　胥姓名字亦佳又有周顯德中荆&KR0047;判官孫¶
　光憲為知歸州髙從讓所立碑從讓葢&KR0047;平¶
　王家子弟光憲亦知名國史有事迹盖五代¶
　時歸峽皆𨽻荆渚也殿前有柏數百年物觀¶
　下即吒灘亂石無數飯于靈泉寺遂登舟過¶
　業灘亦名灘也水落舟輕俄頃遂過¶
二十一日舟中望石門闗僅通一人行天下至¶
<pb:KR4d0268_SBCK_048-11b>¶
# SB1_1228-051.png
　險也晩泊巴東縣江山雄麗大勝秭歸但井¶
　邑極於蕭條邑中纔百餘户自令𪠘而下皆¶
　茅茨了無片瓦權縣事姊歸尉右迪功郎王¶
　康年尉兼主簿右迪功郎杜徳先來皆蜀人¶
　也謁冦萊公祠堂登秋風亭下臨江山是日¶
　重隂微雪天氣飂飄復觀亭名使人悵然始¶
　有流落天涯之歎遂登雙柏堂白雲亭堂下¶
　舊有萊公所植柏今已槁死然&KR0047;山重&KR0232;秀¶
　麗可愛白雲亭則天下幽竒絶境群山環擁¶
<pb:KR4d0268_SBCK_048-12a>¶
　層出間見古木森然徃徃二三百年物欄外¶
　雙瀑㵼石澗中跳珠濺玉冷入人骨其下是¶
　為慈溪奔流與江㑹予自吳入楚行五千餘¶
　里過十五州亭榭之勝無如白雲者而止在¶
　縣&KR0492;𦗟事之後巴東了無一事為令者可以¶
　寢飯於亭中其樂無涯而闕令動輒二三年¶
　無肯補者何哉¶
二十二日發巴東山益竒怪有夫子洞者一竇¶
　在峭壁絶髙處人迹所不可至然髣髴若有¶
<pb:KR4d0268_SBCK_048-12b>¶
　欄楯不知所謂夫子者何也過三分泉自山¶
　竇中出止兩𣲖俗云三𣲖有年兩𣲖中熟一¶
　𣲖或絶流饑饉泊疲石夜雨¶
二十三日過巫山凝真觀謁妙用真人祠真人¶
　即世所謂巫山神女也祠正對巫山峰巒上¶
　入霄漢山脚直挿江中議者謂太華衡廬皆¶
　無此竒然十二峯者不可悉見所見八九峯¶
　惟神女峯最為纎麗竒峭宜為仙真所託祝¶
　史云毎八月十五夜月明時有&KR0093;竹之音徃¶
<pb:KR4d0268_SBCK_048-13a>¶
　來峯頂山猿皆鳴逹旦方漸止廟後山半有¶
　石壇平曠傳云夏禹見神女授符書於此壇¶
　上觀十二峰宛如屏障是日天宇晴霽四頋¶
　無纎翳惟神女峰上有白雲數片如鸞鶴翔¶
　舞裴徊乆之不散亦可異也祠舊有烏數百¶
　送迎客舟自唐夔州刺史李貽詩已云群烏¶
　幸胙餘矣近乾道元年忽不至今絶無一烏¶
　不知其故泊清水洞洞極深後門自山後出¶
　但黮闇水流其中鮮能入者歳旱祈雨頗應¶
<pb:KR4d0268_SBCK_048-13b>¶
　權知巫山縣左文林郎冉徽之尉右廸功郎¶
　文庻㡬來¶
二十四日早抵巫山縣在峽中亦壯縣也市井¶
　勝歸峽二郡隔江&KR0047;陵山極髙大有路如綫¶
　盤屈至絶頂謂之一百八盤葢施州正路黄¶
　魯直詩云一百八盤携手上至今歸夢繞羊¶
　腸即謂此也縣&KR0492;有故䥫盆底鋭似半罋狀¶
　極堅厚銘在其中葢漢永平中物也缺處䥫¶
　色光黑如佳漆字畫淳質可愛玩有石刻魯¶
<pb:KR4d0268_SBCK_048-14a>¶
　直作盆記大略言建中靖國元年予弟叔向¶
　嗣直自涪陵尉攝縣事予起戎州來寓縣&KR0492;¶
　此盆舊以種蓮余洗滌乃見字云遊楚故離¶
　宫俗謂之細腰宫有一池亦當時宫中燕遊¶
　之地今堙没略盡矣三面皆荒山南望江山¶
　竒麗又有將軍墓東晉人也一碑在墓後跌¶
　䧟入地碑傾前欲壓字纔半存¶
二十五日晡後至大溪口泊舟出美梨大如升¶
二十六日發大溪口入瞿唐峽兩壁對聳上入¶
<pb:KR4d0268_SBCK_048-14b>¶
　霄漢其平如削成仰視天如疋練然水已落¶
　峽中平如油盎過聖姥泉蓋石上一罅人大¶
　呼於旁則泉出屢呼則屢出可怪也晩至瞿¶
　唐闗唐故夔州與白帝城相連杜詩云白帝¶
　䕫州各異城葢言難辨也闗西門正對灔澦¶
　堆堆碎石積成出水數十丈土人云方夏秋¶
　水漲時水又髙於堆數十丈肩輿入闗謁白¶
　帝廟氣象甚古松柏皆數百年物有數碑皆¶
　孟蜀時所立庭中石筍有黄魯直建中靖國¶
<pb:KR4d0268_SBCK_048-15a>¶
　元年題字又有越公堂隋楊素所創少陵爲¶
　賦詩者已毁今堂近嵗所築亦甚宏壯自關¶
　而東即東屯少陵故居也¶
二十七日早至䕫州州在山麓沙上所謂魚復¶
　永安宫也宫今爲州倉而州治在宫西北甘¶
　夫人墓西&KR0047;景德中轉運使丁謂薛顔所徙¶
　比白帝頗平曠然失關險無復形勢在瀼之¶
　西故一曰瀼西土人謂山間之流通江者曰¶
　瀼云州東&KR0047;有八陣磧孔明之遺迹碎石行¶
<pb:KR4d0268_SBCK_048-15b>¶
# SB1_1228-059.png
# page missing
