# -*- mode: mandoku-view; -*-
#+TITLE: 渭南文集
#+DATE: 2015-09-11 14:12:34.519459
#+PROPERTY: ID KR4d0268
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 4
#+PROPERTY: FILE SB04n0409-004渭南文集-卷第四.
<pb:KR4d0268_SBCK_004-1a>¶
渭南文集巻第四¶
　　　　　　　山　隂　陸　游　務觀¶
　　劄子¶
　　　　　上殿劄子¶
(臣)聞善觀人之國者無他惟公道行與否爾¶
　書曰毋虐煢獨而畏髙明詩曰柔亦不茹剛¶
　亦不吐此為國之要也若夫虐煢獨畏髙明¶
　茹柔吐剛而能使天下治者自古未之有也¶
　朝廷之體責大臣宜詳責小臣宜略郡縣之¶
<pb:KR4d0268_SBCK_004-1b>¶
　政治大姓宜詳治小民宜略賦歛之事宜先¶
　富室征稅之事宜覈大商是之謂至平是之¶
　謂至公行之一邑則一邑治行之一郡則一¶
　郡治行之天下而治不逮於古者萬無是理¶
　也伏見　朝廷頃因人言必顯有功狀乃畀¶
　職名行之數年而大臣近侍不得職者幾人¶
　帥臣監司之加職者又比比而有至於銓曹¶
　格法所以厄小官者則未嘗少弛張也慶典¶
　之行所及至廣貼職以上例皆甄復雖阿附¶
<pb:KR4d0268_SBCK_004-2a>¶
　秦氏得罪者亦在焉至於常調孤逺固多久¶
　絓刑憲者今更赦令雖使皆得霑被銓法拘¶
　攣必不如是之曠蕩也無乃責大吏反畧而¶
　貴小臣反詳乎郡縣之吏不能自立觀望揣¶
　摩惟强是畏豪右雖犯重郡官吏貪者黠者¶
　則公與之爲市廉者懦者則又自營曰得無¶
　反爲所害乎凢嫁旤平人諉罪僮奴者皆有¶
　司爲之道地也凶年饑歳雖貧冨俱病然富¶
　者利源至多貧者惟守田畝孰爲當恤視郡¶
<pb:KR4d0268_SBCK_004-2b>¶
　縣之庭鞭笞流血杻械被體者皆貧民也吳¶
　蜀萬里闗征相望富商大賈先期遣人懐金¶
　錢以賂津吏大舸重載通行無苦終更小官¶
　造廷進士垂橐蕭然齎糧有限而稽留苛暴¶
　略不之恤如是謂之平可乎謂之公可乎(臣)¶
　昧死伏望　陛下推至平至公之道自朝廷¶
　始然後下詔戒敕四方而繼之以誅賞不過¶
　歳月治効自見惟在　陛下執之重如山嶽¶
　堅若金石爾荀卿論闢國之說曰兼并易能¶
<pb:KR4d0268_SBCK_004-3a>¶
　也堅凝之難夫豈獨兼并哉凢為政施行之¶
　甚易堅凝之甚難(臣)區區之言　陛下或以¶
　為萬有一可采焉敢併以堅凝為獻取進止¶
　　　　　二¶
(臣)伏讀　御製蘇軾賛有曰手抉雲漢幹造¶
　化機氣髙天下乃克為之嗚呼　陛下之言¶
　典謨也軾死且九十年學士大夫徒知尊誦¶
　其文而未有知其文之妙在於氣髙天下者¶
　今　陛下獨表而出之豈惟軾死且不朽所¶
<pb:KR4d0268_SBCK_004-3b>¶
　以遺學者顧不厚哉然(臣)竊謂天下萬事皆¶
　當以氣為主軾特用之於文爾趙普氣蓋諸¶
　國故能成混一之功寇凖氣吞醜虜故能成¶
　却敵之功范仲淹氣壓靈夏故西討而元昊¶
　款伏狄青氣懾嶺海故南征而智髙殄滅至¶
　於韓琦富弼文彥博之勲勞唐玠包拯孔道¶
　輔之風節大抵以氣為主而已蓋氣勝事則¶
　事舉氣勝敵則敵服勇者之闘富者之博非¶
　有他也直以氣勝之耳今天下才者衆矣而¶
<pb:KR4d0268_SBCK_004-4a>¶
(臣)猶有憂者正以任重道逺之氣未能盡及¶
　古人也方無事時亦何所頼此一旦或有非¶
　常　陛下擇群臣使之假鉞而董二軍擁節¶
　而諭萬里雖得賢厚篤實之士氣不素養臨¶
　事惶遽心動色變則其舉措豈不誤　陛下¶
　事耶伏望萬機之餘留神于此作而起之毋¶
　使委靡養而成之毋使沮折及乎人才争奮¶
　士氣日倍則緩急惟　陛下所使而已且吳¶
　蜀閩楚之俗其渾厚勁朴固巳不及中原矣¶
<pb:KR4d0268_SBCK_004-4b>¶
　若夫日趍於拘窘怯薄之域(臣)實懼國勢之¶
　寖弱也不勝私憂犯分獻言恭惟　陛下裁¶
　赦取進止¶
　　　　三¶
(臣)聞天下有無窮之變而有必然之理惟默¶
　觀隂察能得其理則事變之來雖千態萬狀¶
　可以坐制而無虞矣天下之變最幽眇倉卒¶
　不可測知者莫如雷霆鬼物然雷霆冬伏而¶
　春作鬼物晝隱而夜見則其理之必然有不¶
<pb:KR4d0268_SBCK_004-5a>¶
　待智者而知之矣今　朝廷内無權家世臣¶
　外無强藩悍將所慮之變惟一金虜虜禽獸¶
　也譎詐反覆雖其族類有不能測面(臣)竊以¶
　謂是亦有可必知者夫何故寛猛之相繼如¶
　寒暑晝夜之必相代也故自金虜猖獗以來¶
　靖康建炎之間窮凶極暴則有紹興之和通¶
　和既久則有辛巳之寇寇而敗亡則又有隆¶
　興之和今邊陲晏然枹鼔不作逾二十年與¶
　紹興通和之歳月略相若矣不知此虜終守¶
<pb:KR4d0268_SBCK_004-5b>¶
　和約至數十百年而終不變&KR0088;將如晝夜寒¶
　暑必相代也且虜非中國比也無君臣之禮¶
　無骨肉之恩惟制之以力刼之以威則粗能¶
　少定今力憊勢削有亂而已其亂不起於骨¶
　肉相殘則起於權臣専命又不然則姦雄襲¶
　而取之耳三者有一焉反虜酋之政以恱其¶
　國人且何為㦲雖陛下聰明英睿自有所處¶
　然(臣)竊觀士大夫之私論則徃徃幸虜之懦¶
　以為安不知通和巳二十餘年如歳且秋矣¶
<pb:KR4d0268_SBCK_004-6a>¶
　而謂衣裘為不必備豈不殆㦲大抵邊境之¶
　備方無事時觀之事事常若有餘一旦有變¶
　乃知不足伏望　陛下與腹心之臣力圖大¶
　計宵旰弗怠繕修兵備搜拔人才明號令信¶
　賞罰常如羽書狎至兵鋒已交之日使虜果¶
　有變大則掃清燕代復列聖之讎次則平定¶
　河洛慰父老之望豈可復如辛巳倉卒之際¶
　歛兵保江凜然更以宗社為憂&KR0088;(臣)世食君¶
　禄且蒙陛下省録姓名已二十餘年念無以¶
<pb:KR4d0268_SBCK_004-6b>¶
　報天地父母之大恩故其陳於　陛下者惟¶
　懽不盡而不知狂愚之為大罪也取進止¶
　　　　　乞祠禄劄子(四月/戊申)¶
　照對(某)昨任主管成都府玉局觀將滿陳乞¶
　再任䝉恩差知嚴州於淳熙十三年七月三¶
　日到任郡政乖刺雨澤不時上勞宵肝死有¶
　餘責頼䝉　朝廷哀矜山郡瘠土之民重賜¶
　蠲放廣行賑恤上格和氣下安衆心入秋得¶
　雨陸種倍收六縣並無流徙人戸今春以來¶
<pb:KR4d0268_SBCK_004-7a>¶
　雨暘尤為調適二麥繼熟民間亦以為所収¶
　倍於常年賑濟訖事稍紓吏責(某)雖去替不¶
　逺實緣年齡哀邁氣血凋耗夏秋之際痼疾¶
　多作欲望鈞慈特賜矜憫許令復就玉局微¶
　禄養痾故山及天氣尚凉早得就道實為至¶
　幸¶
　　　　　上殿劄子¶
(臣)恭惟　陛下躬聖人之資履天子之位而¶
　致養　三宫承顏左右盛事赫奕&KR0227;映千古¶
<pb:KR4d0268_SBCK_004-7b>¶
　尚何待塵露之増山海哉顧(臣)竊抱惓惓之¶
　愚不敢輒黙伏惟　陛下聖孝純至稟於天¶
　性昔在潜邸及登儲宫以來夙夜孜孜何嘗¶
　頃刻不以壽皇爲心壽皇罷朝而恱進膳而¶
　美則　陛下欣然喜動於色壽皇罷朝而不¶
　恱進膳而少味則　陛下愀然憂見於色方¶
　是時徒能喜之憂之而已今則致親之恱者¶
　責在　陛下其可以不深念乎所謂恱親之¶
　道非薦旨甘奉輕暖也非晨昏定省冬夏溫¶
<pb:KR4d0268_SBCK_004-8a>¶
　凊也非千門萬戸之宫鈞天簫韶之樂也惟¶
　在　陛下得天下之愛戴以寧壽皇之心而¶
　已雞鳴而攬衣辨色而視朝必曰此昔者問¶
　安之時也今以萬機之繁不能日朝重華歉¶
　然于懐豈有限極然闕問安之常禮之小也¶
　致天下之治孝之大也吾其力爲其大者乎¶
　此固壽皇所望於　陛下亦天下所望於¶
　陛下也治功已成中外無事　陛下時備法¶
　駕率羣(臣)上萬年之觴豈非天下之大慶不¶
<pb:KR4d0268_SBCK_004-8b>¶
　然太史或以災異上聞四方或以寇盜來告¶
　壽皇聞之萬分有一微輟玉食　陛下雖居¶
　萬乗之貴孰與解憂哉(臣)昧死願陛下於進¶
　退人才罷行政事之際率以是為念自三思¶
　十思以至百思不為過也自一日五六日至¶
　于旬時不為緩也謀及卜筮謀及卿士謀及¶
　庶人不為廣也一有小失豈獨上勞宵肝壽¶
　皇亦與焉故　陛下今日憂勤恭儉百倍於¶
　古帝王乃僅可耳譬如臣民之家上有尊親¶
<pb:KR4d0268_SBCK_004-9a>¶
　則所以交四隣訓子弟備饑饉禦盗賊比之¶
　他人自當謹戒百倍何則彼亦懼憂之及其¶
　親也犬馬小臣貪於増廣　聖孝不知言之¶
　涉於狂妄冒犯天威伏候斧鉞¶
　　　　　又¶
(臣)聞詩曰上天之載無聲無臭人君與天同¶
　徳惟當清心省事澹然虚靜損之又損至於¶
　無為大臣不得而窺所好則希合苟容之害¶
　息小臣不得而窺所好則謟䛕側媚之風止¶
<pb:KR4d0268_SBCK_004-9b>¶
　不以從其所好而加賞則憸人伏不以逆其¶
　所好而加罪則端士進玩好無益之物不好¶
　則不接於目詼諧敗度之言不好則不聞於¶
　耳大抵危亂之根本䜛巧之機牙姦邪之罅¶
　隙皆緣所好而生臣下雖有所偏好而或未¶
　至大害者無奉之者也人君則不然&KR0093;毫之¶
　念形於中心雖未嘗以告人而九州四海已¶
　悉向之矣況發於命令見於事為乎且嗜好¶
　之為害不獨聲色狗馬宫室寳玉之類也好¶
<pb:KR4d0268_SBCK_004-10a>¶
　儒生而不得真則張禹之徒足以為亂階好¶
　文士而不責實則韋渠牟之徒足以敗君徳¶
　其他可推而知矣昔者漢文帝及我　仁宗¶
　皇帝所以為萬世帝王之師者惟無所嗜好¶
　而已恭惟　陛下龍飛御極之初天下傾耳¶
　拭目之時所當戒者惟嗜好而已無有作好¶
　遵王之道天之所以錫神禹也伏惟　陛下¶
　留神省察實天下幸甚取進止¶
　　　　　上殿劄子二(十二日/己酉四月)¶
<pb:KR4d0268_SBCK_004-10b>¶
(臣)聞王者以一人之身臨制四海人情錯出¶
　事變遝至惟靜以俟之則心虚而明惟重以¶
　持之則體大而正無偏聴之過無輕舉之失¶
　天何言哉舜何為哉後世士大夫學術卑陋¶
　識慮褊淺顧謂王者得位必有以聳動天下¶
　於是厭常喜新之論興飾智駭俗之政作衆¶
　人之所喜而君子之所深憂也(臣)伏見　陛¶
　下自在潜邸以至龍飛御宇三十年間天下¶
　之事何所不習雖日出百令固亦易爾乃謙¶
<pb:KR4d0268_SBCK_004-11a>¶
　恭退託而安靜無為沉潜淵默而聰明不作¶
　上則承　壽皇之睿謨下則盡群臣之公議¶
　及乎議有未决徐而㫁之政有當行從而舉¶
　之理愜事允出臣下思慮之表有心者誠服¶
　有口者頌數則所謂靜與重者　陛下既得¶
　之矣嗚呼一郡一邑之長視事之始尚且以¶
　新竒&KR0365;衆以敏速釣名　陛下有天下之利¶
　勢而不用有聖智之絶識而不施超越群倫¶
　奚啻萬億而或者方以聳動天下為獻此固¶
<pb:KR4d0268_SBCK_004-11b>¶
　兒童之見而　陛下所不取也竊恐群(臣)獻¶
　此說者寖多雖　陛下决不取然(臣)不勝惓¶
　惓愛君之愚忠恩有以堅　聖心而廣初政¶
　昔魏鄭公憂正觀之政漸不克終蘇轍亦謂¶
　但如元祐之初足矣若夫進銳退速能動耳¶
　目之觀聴而無至誠惻怛之心以終之如明¶
　皇之焚錦繡徳宗之放馴象實　陛下之龜¶
　鑑也故臣願　陛下圖事揆策不厭於從容¶
　行賞議罸無取於快意兢兢業業常如此三¶
<pb:KR4d0268_SBCK_004-12a>¶
　月之間則成康文景之盛復見於今日矣犬¶
　馬小臣出位妄言冒犯　天威(臣)無任¶
　　　　　又¶
(臣)聞天下有定理决不可易者飢必食渴必¶
　飲疾必藥暑必箑豈容以他物易之也哉(臣)¶
　伏觀今日之患莫大於民貧救民之貧莫先¶
　於輕賦若賦不加輕别求他術則用力雖多¶
　終必無益立法雖備終必不行以(臣)愚計之¶
　朝廷若未有深入逺討犂庭掃穴之意能於¶
<pb:KR4d0268_SBCK_004-12b>¶
　用度之間事事裁損　陛下又躬節儉以勵¶
　風俗則賦於民者必有可輕之理緩急之備¶
　固不可無姑以歳月徐為之可也如是則和¶
　氣浹洽必無水旱之災驩聲洋溢必無盜賊¶
　之警何慮國用之不足&KR0088;設使裔夷弗賔侵¶
　犯王略所謂率其子弟攻其父母直可舞干¶
　羽而格之爾頃者　建炎紹興戡定變亂之¶
　日一切賦歛有非承平之舊者　髙宗皇帝¶
　宵肝焦勞毎欲俟小定而悉除之故詔令布¶
<pb:KR4d0268_SBCK_004-13a>¶
　告天下曰惟　八世　祖　宗之澤豈汝能¶
　忘顧一時社稷之憂非予獲已止俟捍防之¶
　隙首圖蠲省之宜(臣)㓜年親見民誦斯詔至¶
　於感泣雖傾貲以助軍興而不敢愛旋屬¶
　國家多故逆亮畔盟雖所蠲已多終未仰稱¶
　聖意　壽皇聖帝臨御以來所以節用裕民¶
　者皆繼承　髙祖蠲省之指也則　陛下今¶
　日豈可不以為先務哉(臣)昧死欲望　聖慈¶
　恢大度明逺略詔輔(臣)計司博盡論議量入¶
<pb:KR4d0268_SBCK_004-13b>¶
　而用量用而取可蠲者蠲可省者省富藏於¶
　民何異府庫果有非常孰不樂輸以報　君¶
　父淪肌浹髓之恩哉若有事之時既竭其財¶
　矣幸而無事又曰儲積以為他日之備也雖¶
　恢復中原又將曰邉境日廣矣屯戍日衆矣¶
　則斯民困弊何時而已耶瀆犯　天威罪當¶
　萬死惟　陛下裁赦取進止¶
　　　　　除修史上殿劄子¶
(臣)伏見　真宗皇帝至道三年冬修　太宗¶
<pb:KR4d0268_SBCK_004-14a>¶
　實録至明年咸平元年八月而畢甫九閲月¶
　修書者錢若水柴成務宗度吳淵楊億五人¶
　而已書成又詔重修　太祖實録至明年六¶
　月而畢亦甫九閲月修書者王元之梁灝趙¶
　安仁李宗諤四人而已(臣)竊考之　太祖討¶
　澤潞取楊州平吳滅蜀定荆楚下五嶺　太¶
　宗撫有吳越蕩定汾晉用師薊門問罪夏臺¶
　皆大舉動業廣事叢議論煩委兵機戎政攻¶
　守餽餉功罪黜陟之事可謂夥矣至於制禮¶
<pb:KR4d0268_SBCK_004-14b>¶
　作樂明刑治暦修廢官舉墜典革五季之弊¶
　復漢唐之盛側席求治可謂勤矣宜其摹冩¶
　日月形容造化雖累歳不成而奏書之速不¶
　淹三時上足以慰羮墻之思下足以厭薦紳¶
　之望非獨此數人者畢精竭思之力也意者¶
　當時命令重刑賞必尊君體國之俗成凢史¶
　官紬繹之所須者上則中書密院下則百司¶
　庶府以至四方萬里郡國之逺重編累牘如¶
　水赴海源源而集然後以耳目所接察隧碑¶
<pb:KR4d0268_SBCK_004-15a>¶
　行述之䛕辭以衆論所存刋野史小說之謬¶
　妄取天下之公去一家之私而史成矣九閱¶
　月而奏書(臣)誠未見其爲速也臣乞身累年¶
　忽䝉　聖恩起之山澤之間使與聞　大典¶
　既不累以他職又特寛其朝謁責委之意可¶
　謂重矣然(臣)之愚慮有欲陳者未敢遽以仰¶
　瀆　天聴而略具梗槩於前欲乞　聖慈明¶
　詔大臣俟(臣)供職有所陳請擇其可者出自¶
　朝廷主張施行如臣不能自力曠職守負¶
<pb:KR4d0268_SBCK_004-15b>¶
　聖知則&KR0481;殛之刑所不敢避取進止¶
　　　　　乞致仕劄子三(二/癸亥)¶
(臣)輙冒重誅仰干洪造伏念(臣)生逢千載仕¶
　歴四朝晚蒙旒扆之知爰錫弓旌之召濫司¶
　汗簡擢長僊蓬曾未幾時亟躋近列雖願輸¶
　於塵露頋已迫於桑榆記問荒踈文辭衰退¶
　重負夜行之責難貪晝接之榮又況與奏成¶
　書獲經睿覽時則可矣敢少緩於控陳天實¶
　臨之冀俯從於&KR0548;款伏望　聖慈許(臣)守本¶
<pb:KR4d0268_SBCK_004-16a>¶
　官職依前致仕¶
　　　　　二¶
　臣近緣實録院進書已畢具奏乞守本官職¶
　依前致仕凖尚書省劄子奉　聖旨不允者¶
　伏念(臣)學緣病廢志與年衰步蹇弗支髪存¶
　無幾出入鵷行之内愓然有靦於面顏追參¶
　豹尾之間觀者亦為之指目豈容冒昧久竊¶
　寵榮敢干咫尺之威洊貢再三之請萬籖黄¶
　巻悵已負於初心十具烏犍冀獲安於故里¶
<pb:KR4d0268_SBCK_004-16b>¶
　伏望　聖慈特賜開允¶
　　　　　三(一/甲子)¶
(臣)輒傾愚&KR0548;仰達　聖聦伏念(臣)衰悴餘齡¶
　已開九秩遭逢盛際逮事　四朝擢寘周行¶
　初出　髙皇之獨㫁進登法從晚蒙　陛下¶
　之異知期歳强顏秋毫無補及瀝乞身之請¶
　更蒙優老之除久此叨塵豈勝危懼雖天地¶
　之恩未報而犬馬之力已窮杜曲桑麻儻遂¶
　扶犂之初願㶚橋風雪更尋策蹇之舊遊誓¶
<pb:KR4d0268_SBCK_004-17a>¶
　教訓於子孫用報酬於君父伏望　聖慈許¶
(臣)守本官職致仕¶
渭南文集巻第四¶
<pb:KR4d0268_SBCK_004-17b>¶
