# -*- mode: mandoku-view; -*-
#+TITLE: 渭南文集
#+DATE: 2015-09-11 14:12:34.689141
#+PROPERTY: ID KR4d0268
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 8
#+PROPERTY: FILE SB04n0409-008渭南文集-卷第八.
<pb:KR4d0268_SBCK_008-1a>¶
渭南文集巻第八¶
　　　　　　山　隂　陸　游　務觀¶
　　　　啓¶
　　　　　答發解進士啓¶
　都騎來臨方快景星之先覩雄文授䞇更慙¶
　明月之暗投蔵去為榮幸甚過望伏惟解元¶
　先輩材高衆雋學富三餘將鴻漸於天廷姑¶
　龍驤於學海豈圖羇宦適與榮觀萬里摶風¶
　莫測雲程之逺一第溷子行聞桂籍之傳欣¶
<pb:KR4d0268_SBCK_008-1b>¶
　佩兼懷敷宣罔既¶
　　　　　答廖主簿發解啓¶
　都騎來臨方快景星之先覩雄文授䞇更慙¶
　明月之暗投藏去為榮幸甚過望伏惟(某)官¶
　文高藝圃行著鄉評雖數竒如李廣之封猶¶
　強飯有廉頗之志賈勇千人之敵䇿勲百戰¶
　之餘豈意羇遊與觀盛事故將軍羡妄校尉¶
　知乆鬱於壯圖新天子用老舍人宜即膺於¶
　顯擢其為賛喜莫究占言¶
<pb:KR4d0268_SBCK_008-2a>¶
　　　　　上二府乞宮祠啓¶
　白首而困下吏乆安佐郡之卑黄冠而歸故¶
　鄉輙冀奉祠之樂恃廊廟并容之度忘江湖¶
　逺屏之蹤敬布忱誠仰干造化伏念(某)讀書¶
　有限與世無緣歲月供簿領之勞衣食奪山¶
　林之志拊心自悼頋影知慚儻少逭於飢寒¶
　誓永投於閑散頃以牽聨而少進惕然恐懼¶
　而弗寧亟辤振鷺之廷徑返屠羊之肆優游¶
　食足敢陳楚些之窮衰疾土思但抱越吟之¶
<pb:KR4d0268_SBCK_008-2b>¶
　苦伏望(某)官因材授任與物為春察其愚無¶
　所能乏細木侏儒之用哀其窮不自活捐太¶
　倉紅腐之餘特假閑官使安晚節棄竇憲如¶
　孤雛死䑕寧足矜憐譬杜牧以白骨遊魂少¶
　加恤養某謹當收身末路沒齒窮山玩仙聖¶
　之微言樂唐虞之盛化杜門掃軌固莫望於¶
　功名却粒茹芝冀粗成於道術雖無以報猶¶
　不辱知¶
　　　　　賀吏部陳侍郎啓¶
<pb:KR4d0268_SBCK_008-3a>¶
　恭審顯膺帝睠進貳天官成命甫行群情交¶
　慶若用人每皆如此則公論寧復間然竊以¶
　自昔撫運而有邦孰不好賢而願治然賢能¶
　之進常齟齬而不合治安之㑹亦稀闊而難¶
　遭京房事漢則見謂小忠孔子去魯則自以¶
　微罪有志之士太息於斯方今主上嗣無疆¶
　之慶基恢有為之逺略思求人傑俾代天工¶
　當饋歎無蕭曹共傳斯訓耻君不及堯舜今¶
　得其人采四海之公言寘六卿之要地將期¶
<pb:KR4d0268_SBCK_008-3b>¶
　共政以責奮庸恭惟某官道大而氣剛才全¶
　而業鉅方登臺閣則已挺然稱輔相之器及¶
　試岳牧則又卓尔著藩垣之勞福及京師名¶
　震天下使能少貶久已趣還頋乃周旋四鎮¶
　之間淹歴五年之久積排擯斥踈而莫置殆¶
　艱難險阻之備更道之將興理不輕畀豈惟¶
　論思獻納陳萬世之䇿遂將經綸康濟致三¶
　代之隆(某)早出門墻晩依幕府誨言在耳盛¶
　徳銘心駕下澤之車雖已安於微分磨浯溪¶
<pb:KR4d0268_SBCK_008-4a>¶
　之石尚擬頌於中興¶
　　　　　賀莆陽陳右相啓¶
　恭審廷颺大號位冠群公識者咨嗟益信道¶
　行之有命聞而興起共知天定之勝人(某)嘗¶
　因故老之言竊考　昭陵之治乾坤大度固¶
　兼容而罔間日月之照實無隠而弗臨小人¶
　雖有倖進而善類常多詖論亦或抵𡾟而公¶
　議終勝故士氣婁折而復振邦朋既乆而自¶
　消諤諤昌言天下誦道輔仲淹之直巍巍成¶
<pb:KR4d0268_SBCK_008-4b>¶
　績史臣書韓琦富弼之賢固嘗端拜於遺風¶
　豈意親逢於盛旦恭惟(某)官名蓋當代材高¶
　古人瑰偉之器足以遺大而投艱精微之學¶
　足以任重而道逺方孤論折群邪之鋭蓋一¶
　身爲衆正之宗徇國忘家惟天知我論去草¶
　者絶其本宜無失於事機及驅龍而放之菹¶
　果不動於聲氣卓矣回天之力孰曰山拔之¶
　難積此茂勛降時大任豈獨明公視嘉祐之¶
　良弼初無間然亦惟　聖主享　仁祖之治¶
<pb:KR4d0268_SBCK_008-5a>¶
　功殆其自此(某)孤逺一介違離累年登李膺¶
　之舟恍如昨夢遊公孫之閤尚覬兹時敢誓¶
　糜捐以待驅策¶
　　　　　謝王宣撫啓¶
　杜門自屏誤膺物色之求開府有嚴更辱招¶
　延之指銜恩刻骨流涕交頤伏念某獨學寡¶
　聞倦遊不遂瀾飜誦說愧口耳之徒勞跌宕¶
　文辭頋雕蟲而自笑頃預朋來之列適逢聖¶
　作之辰玉音親錫於儒科奎翰特嘉於樸學¶
<pb:KR4d0268_SBCK_008-5b>¶
　曾未乾於詔墨已亟逺於周行病骨支離邅¶
　塗顛沛駑馬空思於十駕沉舟坐閲於千帆¶
　方所向而輒窮已分甘於永棄侵尋末路邂¶
　逅賞音招之於衆人鄙逺之餘挈之於半世¶
　竒窮之後夫富貴外物唯事賢可謂至榮父¶
　子雖親然相知猶或不盡曾是疏逺至孤之¶
　迹又無瓌竒可喜之能不知何由坐竊殊遇¶
　稱於天下曰知已誰或間然雖使古人而復¶
　生未易當此此蓋伏遇(某)官民之先覺國之¶
<pb:KR4d0268_SBCK_008-6a>¶
　宗臣精義探繫表之微英辭鼔海内之動至¶
　誠貫日踐危機而志意愈堅屹立如山決大¶
　事而喜愠不見雖裴相請行於淮右然蕭公¶
　宜在於關中姑訖外庸即登魁柄凡一時之¶
　薦寵極多士之光華豈謂迂疎亦加采錄(某)¶
　敢不急裝俟命碎首為期運筆颯颯而草軍¶
　書才雖盡矣持被刺刺而語婢子心亦鄙之¶
　尚力著於㣲勞庶少伸於壯志¶
　　　　　通判䕫州謝政府啓¶
<pb:KR4d0268_SBCK_008-6b>¶
　貧不自支食粥已踰於數月幸非望及彈冠¶
　忽佐於名州孰知罪戾之餘猶在憫憐之數¶
　銜恩曷報撫已知慙伏念某少也畸人長而¶
　獨學好莊周齊物之說樂以忘憂讀嵇康養¶
　生之篇慨然有志秉心不固涉世寖深兒女¶
　忽其滿前藜藿至於併日屢求吏隱冀代躬¶
　耕亦嘗辱記其姓名固欲稍畀之衣食費元¶
　化密移之力不知幾何悼孤生一飽之艱迺¶
　至如此卒叨薄祿實謂殊私此蓋伏遇(某)官¶
<pb:KR4d0268_SBCK_008-7a>¶
　黼黻帝猷權衡國論開公孫之東閣共欣多¶
　士之彚征解晏子之左驂不忍一夫之獨廢¶
　召來和氣力致隆平惟是魚復之故城雖號¶
　烏蠻之絶塞乃如别駕實類閑官況惸惸方¶
　起於徒中宜凜凜過虞於意外固弗敢視馬¶
　曹而不問亦每當占紙尾而謹書豈有功勞¶
　能自表見念昔並遊於英俊頗嘗抒思於文¶
　辭既嗟氣力之甚卑復恨見聞之不廣今將¶
　窮江湖萬里之嶮歴吳楚舊都之雄山巔水¶
<pb:KR4d0268_SBCK_008-7b>¶
　涯極詭異之觀廢宮故墟弔興廢之迹動心¶
　忍性庶㡬或進於豪分娛憂紓悲亦當勉見¶
　於言語儻粗傳於後世猶少答於深知過此¶
　以還未知所措¶
　　　　　謝洪丞相啓¶
　薄技効官曾是青袍之朝士明恩起廢更為¶
　朱綬之山人雖莫與於鴻鈞猶竊陶於盛化¶
　敢修尺牘敬布寸心伏念(某)丞學孤生輟耕¶
　漫仕頃輸勞於鈆槧嘗厠迹於紳緌再歲京¶
<pb:KR4d0268_SBCK_008-8a>¶
　華每有鳬鴈少多之歎一時士類或為草木¶
　臭味之同因遭衆口之鑠金孰信淡交之如¶
　水訖由寛貸得遂退蔵幸未抵於投荒乃復¶
　汚於除吏兹蓋伏遇(某)官應期降命同德格¶
　天以淵源之學潤色皇猷以直大之氣折衝¶
　世變彛鼎方書於偉績濤瀾忽起於畏塗際¶
　嘉會之風雲將開平治畀凶人於豺虎亟正¶
　讒誣乃頋近藩暫勞卧䕶鋤耰競勸流逋已¶
　見於四歸&KR0076;誦相聞風俗殆期於一變俯念¶
<pb:KR4d0268_SBCK_008-8b>¶
　編珉之賤嘗居部吏之間假之餘光使不終¶
　廢而(某)自安隱約乆困沉緜和堯民擊壤之¶
　歌徒欣末路刻唐士齊天之頌尚俟他時¶
　　　　　上王宣撫啓¶
　薄命邅回阻並遊於簪履丹誠精確猶結戀¶
　於門墻敢辤蹈萬死於不測之途所冀明寸¶
　心於受知之地伏念某禀資凡陋承學空疎¶
　雖肝膽輪囷常慕昔賢之大節迺齒牙零落¶
　猶為天下之窮人撫劒悲歌臨書浩歎毎感¶
<pb:KR4d0268_SBCK_008-9a>¶
　歳時之易失不知涕泗之横流昨屬元臣暫¶
　臨西鄙獲厠油幕衆賢之後實輕玉關萬里¶
　之行奮厲欲前駑馬方思於十駕羇窮未憗¶
　沉舟又閲於千帆傷弱植之易揺悼鴻鈞之¶
　難報心危欲折髮白無餘如輸勞効命之有¶
　期頋隕首穴胷而何憾兹從剡曲來次夔關¶
　雖未覘於光躔已少紓於志願此蓋伏遇某¶
　官應期降命生徳自天器宇魁閎鍾太行黄¶
　河溫厚之氣文章鉅麗有慶暦嘉祐太平之¶
<pb:KR4d0268_SBCK_008-9b>¶
　風取人不棄於小材論事毎全於大體念兹¶
　虛薄奚足矜憐然遭遇異知業已被扆前之¶
　薦使走趍逺郡豈不為門下之羞儻回曩昔¶
　之恩俾叨分寸之進窮子見父可量悲喜之¶
　懷白骨成人盡出生全之賜過此以徃未知¶
　所裁¶
　　　　　謝晁運使啓(救火後/發舉狀)¶
　事出權宜弗及先言而後救恩加慰藉乃煩¶
　並蓄而兼收甫定驚魂已横感涕伏念(某)灰¶
<pb:KR4d0268_SBCK_008-10a>¶
　心賤士焦尾餘生學纔比於聚螢智莫階於¶
　束縕偶緣羇官獲託餘光別駕治中已負曠¶
　瘝之責祝融囬祿更慙備禦之疎方炎官熟¶
　屬之鼎來實杯水輿薪之弗救煙埃蔽日綆¶
　𦈢交塗鬱攸遽駭於黔廬倉卒僅知於顧府¶
　焦頭爛額本資衆力之同露蓋暴衣至屈使¶
　華之重惟當治罪寧可論功此蓋伏遇(某)官¶
　造道精深宅心誠敬曲記熒熒之迹特收赫¶
　赫之威憐巢燕之㡬焚脫池魚於必死弗用¶
<pb:KR4d0268_SBCK_008-10b>¶
　玉瓚方勤人事之修等與牛車俾離火宅之¶
　怖(某)敢不仰思難稱俯愧無勞深念客言更¶
　謹徙薪之戒廣儲水器常如濡幙之時過此¶
　以還未知所措¶
　　　　　謝夔路監司列薦啓¶
　意象纍然揣分方安於下吏寵光異甚交章¶
　遽上於公車莫測何由但知難稱伏念(某)乆¶
　嬰瞀病見謂散材偶從諸老先生之遊粗得¶
　前言徃行之略可咨今事少年誤竊於虚名¶
<pb:KR4d0268_SBCK_008-11a>¶
　力洗陳言晚節方慚於大學一來楚硤再閲¶
　王春惟體重於藩方故職均於曹掾占名惟¶
　謹幸逃有蠏之嘲竊祿甚微屢起無魚之歎¶
　豈期僉論驟及孤蹤遂令枯槁之餘漸有敷¶
　榮之望此蓋伏遇(某)官器函魁磊議極崇谹¶
　雖持秋霜夏日之嚴每廓滄海洪河之量大¶
　呼相和或容醉吏之狂重聽何傷曲恕聾丞¶
　之老雖深知其無用亦並采而不遺(某)敢不¶
　強恕求仁質直好義庶幾夙夜或免小人之¶
<pb:KR4d0268_SBCK_008-11b>¶
　歸猶有鬼神尚圖國士之報¶
　　　　　答薛參議啓¶
　伏審光奉制書來參戎幙山川信美乆嗟人¶
　物之寂寥車騎甚都一聳吏民之瞻視極知¶
　趣召之在邇猶幸小留而後東恭惟某官器¶
　度清真風規高亮驥行千里騰驤本結於主¶
　知虎拒九關排斥遂收於朝蹟惟是雄豪之¶
　氣寓於鉅麗之文南弔沉湘西賡諭蜀頋臥¶
　龍之遺磧有化鶴之故城雖左官共歎於滯¶
<pb:KR4d0268_SBCK_008-12a>¶
　淹然絶景政煩於彈壓某乆疎麈尾之誨喜¶
　聞鷁首之來聯逺遊之詩固莫追於大手續¶
　郊居之賦猶小異於庸人¶
　　　　　答衞司戸啓¶
　彈冠巫硤早欽三語之賢捩柂蜀江首拜尺¶
　書之寵情文兩厚感怍兼深伏惟(某)官自立¶
　脩名蚤收上第千人所見共推高明練達之¶
　才一座盡傾行接醖藉雍容之論豈獨有光¶
　於吾黨固將增重於此州至於痛懲文法之¶
<pb:KR4d0268_SBCK_008-12b>¶
　踈一振㢘隅之壞非俗吏所爲也微君子其¶
　能乎願疾其驅用諧所冀¶
　　　　　與何蜀州啓¶
　漂流萬里可知已老之頭顱賛貳一城復得¶
　本來之面目將就脂車之役敢稽削牘之恭¶
　伏念(某)小智自私大惑莫解自收朝蹟乆困¶
　宦遊冒別駕治中者三州假軍諮祭酒者數¶
　月老驥伏&KR0491;雖未歇於壯心逆風撑船終不¶
　離於舊處忘栖栖之可笑復挈挈以此來共¶
<pb:KR4d0268_SBCK_008-13a>¶
　惟(某)官曠度清真高標峻潔體道自得有見¶
　於叅倚之間受氣至剛不移於毁譽之際頋¶
　公言之允穆知追詔之方行敢意窮途猥塵¶
　上佐然(某)比緣多病深願少閑歲計之有餘¶
　當守平生之素志治行其無事更歸長者之¶
　餘風¶
　　　　　答交代楊通判啟¶
　瓜戍及期幸仁賢之為代萍蹤無定悵候問¶
　之未遑敢謂勞謙特先榮翰伏惟(某)官淵乎¶
<pb:KR4d0268_SBCK_008-13b>¶
　似道直哉惟清風致雖高不廢應酬於衆務¶
　文詞甚麗要皆原本於六經所宜問津於黄¶
　扉青𤨏之間何至涉筆於赤甲白鹽之下即¶
　聞號召遂陟清華(某)猥以陳人偶叨末契道¶
　途迫遽僅能占報於記曹舟艑軻峩弗獲往¶
　迎於市暨歸依之素敷敘奚殫¶
　　　　　與趙都大啓¶
　洊被臺移攝陪幕辯方剡章而俟報輒懷檄¶
　以徑前迫於竒窮作此頑鈍冒世俗之所憫¶
<pb:KR4d0268_SBCK_008-14a>¶
　笑賴門下以為依歸伏念某下愚無知大惑¶
　不解罪宜永斥朝蹟已收者十年身困逺遊¶
　車轍幾環於萬里比官巴硤旋客塞垣歲月¶
　不知其再周形影相顧而自悼支離病骨無¶
　毁而亦消羇旅危魂雖招而未返念惸惸之¶
　安往復挈挈以此來豈忘慚羞實恃矜惻老¶
　馬已甘於伏櫪敢望長途窮猿方切於投林¶
　況依茂蔭斯蓋伏遇某官資函英達學蘊淵¶
　源早奮竒謀蓋處囊而立見晚更劇任真游¶
<pb:KR4d0268_SBCK_008-14b>¶
　刃以無前寶儲直中禁之嚴玉節寄西陲之¶
　重曲憐狂簡自致漂流每假借於餘談為經¶
　營其一飽致兹小憩盡出大恩某敢不痛洗¶
　昨非姑休疲役松陵笠澤雖賖故國之歸期¶
　錦江草堂聊竊老師之補處¶
渭南文集卷第八¶
