# -*- mode: mandoku-view; -*-
#+TITLE: 渭南文集
#+DATE: 2015-09-11 14:12:36.407126
#+PROPERTY: ID KR4d0268
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 47
#+PROPERTY: FILE SB04n0409-047渭南文集-卷第四十七.
<pb:KR4d0268_SBCK_047-1a>¶
渭南文集巻第四十七¶
　　　　　　山　隂　陸　游¶
　　　　入蜀記第五¶
二十七日郡集於南樓在儀門之南石城上一¶
曰黄鶴山制度閎偉登望尤勝鄂州樓觀為¶
多而此獨得江山之要㑹山谷所謂江東湖¶
北行畫圖鄂州南樓天下無是也下闞南湖¶
荷葉彌望中為橋曰廣平其上皆列肆兩旁¶
有水閣極佳但以賣酒不可徃山谷云凭欄¶
<pb:KR4d0268_SBCK_047-1b>¶
　十里芰荷香謂南湖也是日早微雨晚晴¶
二十八日同章冠之秀才甫登石鏡亭訪黄鶴¶
　樓故址石鏡亭者石城山一隅正枕大江其¶
　西與漢陽相對止隔一水人物草木可數唐¶
　沔州治漢陽縣故李太白沔州泛城南郎官¶
　湖詩序云白遷於夜郎遇故人尚書郎張謂¶
　出使夏口沔州牧杜公漢陽令王公觴于江¶
　城之南湖其後沔州廢漢陽以縣&KR0032;鄂州周¶
　世宗平淮南得其地復以爲軍太白詩云誰¶
<pb:KR4d0268_SBCK_047-2a>¶
　道此水廣狹如一疋練江夏黄鶴樓青山漢¶
　陽縣大語猶可聞故人難可見形容最妙黄¶
　魯直宵征江夏縣睡起漢陽城亦此意老杜¶
　有公安送李晉肅入蜀余下沔鄂及登舟將¶
　適漢陽詩而卒於耒水可恨也漢陽負山帶¶
　江其&KR0047;小山有僧寺者大别山也又有小别¶
　謂之二别云黄鶴樓舊傳費褘飛升於此後¶
　忽乗黄鶴來歸故以名樓號為天下絶景崔¶
　灝詩最傳而太白竒句得於此者尤多今樓¶
<pb:KR4d0268_SBCK_047-2b>¶
　已廢故趾亦不復存問老吏云在石鏡亭&KR0047;¶
樓之間正對鸚鵡洲猶可想見其地樓榜李¶
監&KR0144;石刻獨存太白登此樓送孟浩然詩云¶
　孤帆逺映碧山盡惟見長江天際流蓋㠶檣¶
　映逺山尤可觀非江行久不能知也復與冠¶
　之出漢陽門遊仙洞止是石壁數尺皆直裂¶
　無洞穴之狀舊傳有仙人隱其中嘗啓洞出¶
　游老兵遇之得黄金數餅後化為石東坡先¶
　生有詩紀其事初不云所遇何人且太白固¶
<pb:KR4d0268_SBCK_047-3a>¶
　巳云頗聞列仙人於此學飛術一朝向蓬海¶
　千載空石室今鄂人謂之吕公洞盖流俗附¶
　㑹也有道人澶州人結廬洞側設吕公像其¶
　中洞少&KR0047;即石鏡山麓麤頑石也色黄赤皴¶
　駁了不能鑑物可謂浪得名者由江濵堤上¶
　還船民居市肆數里不絶其間復有巷陌徃¶
　來憧憧如織蓋四方商賈所集而蜀人為多¶
二十九日早有廣漢僧世全左緜僧了證來附¶
　從人舟日映移舟江口回望堤上樓閣重複¶
<pb:KR4d0268_SBCK_047-3b>¶
　燈火歌呼夜分乃已招醫趙隨為靈照視脉¶
三十日黎明離鄂州便風掛㠶㳂鸚鵡洲&KR0047;行¶
　洲上有茂林神祠逺望如小山洲蓋禰正乎¶
　被殺處故太白詩云至今芳洲上蘭蕙不敢¶
　生梁王僧辯擊邵陵王綸軍至鸚鵡洲即此¶
　地也自此以&KR0047;為漢水禹貢所謂嶓冢導漾¶
　東流為漢者水色澄澈可鑑太白云楚水清¶
　若空蓋言此也過謝家磯金雞洑磯不甚髙¶
　而石皆横裂如累層甓得縮項鯿魚重十斤¶
<pb:KR4d0268_SBCK_047-4a>¶
　洑中有聚落如小縣出鱘魚居民率以賣鮓¶
　為業晩泊通濟口自此入沌沌讀如篆字書¶
　云水名在江夏過九月則沌涸不可行必由¶
　巴陵至荆渚¶
九月一日始入沌實江中小夾也過新潭有龍¶
　祠甚華㓗自是遂無復居人兩岸皆葭葦彌¶
　望謂之百里荒又無挽路舟人以小舟引百¶
　丈入夜財行四十五里泊叢葦中平時行舟¶
　多於此遇盜通濟巡檢持兵來警邏不&KR0304;達¶
<pb:KR4d0268_SBCK_047-4b>¶
　旦¶
二日東岸葦稍薄缺時見大江渺瀰蓋巴陵路¶
　也晡時次下郡始有二十餘家皆業漁釣蘆¶
　藩茅屋宛有幽致魚尤不論錢自此始復有¶
　挽路登舟背望竟陵逺山泊白臼有莊居數¶
　家門外皆古栁侵雲¶
三日自入沌食無菜是日始得菘及蘆服然不¶
　肯斸根皆刈葉而已過八疊洑口皆有民居¶
　晩泊歸子保亦有十餘家多桒柘榆柳¶
<pb:KR4d0268_SBCK_047-5a>¶
四日平旦始解舟舟人云自此陂澤深阻虎狼¶
　出没未明而行則挽卒多為所害是日早見¶
　舟人焚香祈神云告紅頭須小使頭長年三¶
　老莫令錯呼錯喚問何謂長年三老云梢工¶
　是也長讀如長㓜之長乃知老杜長年三老¶
　長歌裏白畫攤錢髙浪中之語蓋如此因問¶
　何謂攤錢云博也按梁冀能意錢之戯注云¶
　即攤錢也則攤錢之為博亦信矣過綱步有¶
　二十餘家在夕陽髙柳中短籬曬罾小&KR1468;往¶
<pb:KR4d0268_SBCK_047-5b>¶
　來正如畫圗所見沌中之最佳處也泊畢家¶
　池地勢爽塏居民頗衆有一二家雖茅荻結¶
　廬而䆫户整潔藩籬堅壯舎旁有果園甚盛¶
　蓋亦一聚之雄也與諸子及二僧步登岸遊¶
　廣福永固寺閒然無一人東偏白雲軒前橙¶
　方結實雖小而極香相與烹茶破橙抵莫乃¶
　還舟中畢家池蓋屬復州玉沙縣滄浪鄉云¶
五日泊紫湄¶
六日過東場並水皆茂竹髙林隄浄如掃雞犬¶
<pb:KR4d0268_SBCK_047-6a>¶
　閒暇鳧鴨浮没人徃來林樾間亦有臨渡喚¶
　船者使人怳然如造異境舟人云皆村豪園¶
　廬也泊雞鳴¶
七日泊湛江¶
八日早次江陵之建寧鎮蓋沌口也晉王澄棄¶
　荆州别駕郭舒不肯從澄東下乃留屯沌口¶
　陳侯安都討王琳至沌口皆此地也阻風大¶
　魚浮水中無數凢行沌中七日自是泛江入¶
　石首縣界夜觀隔江燒蘆場煙焰亘天如火¶
<pb:KR4d0268_SBCK_047-6b>¶
　城光照舟中皆赤¶
九日早謁后土祠道旁民屋苫茅皆厚尺餘整¶
　潔無一枝亂挂㠶抛江行三十里泊塔子磯¶
　江濵大山也自離鄂州至是始見山買羊置¶
　酒蓋村步以重九故屠一羊諸舟買之俄頃¶
　而盡求菊花於江上人家得數枝芬馥可愛¶
　為之頽然徑醉夜雨極寒始覆絮衾¶
十日阻風雨遣小舟横絶江面至對岸買肉食¶
　得大魚之半又得一烏牡鷄不忍殺畜於舟¶
<pb:KR4d0268_SBCK_047-7a>¶
　中俄有村翁持茭萌一束來餉不肯受直遣¶
　人先之夔晚晴開船䆫觀月¶
十一日舟行望西南一角水與天接舟人云是¶
　為潜軍港古嘗潜軍伺敵於此遥見港中有¶
　兩㸃正黑疑其逺&KR0035;則下不屬地久之漸近¶
　可辨蓋二千五百斛大舟也又有水禽雙浮¶
　江中色白類鵝而大楚人謂之天鵝飛鶱絶¶
　髙有弋得者味甚美或曰即鵠也泊三江口¶
　水淺舟行甚艱自此遂不復有山太白詩山¶
<pb:KR4d0268_SBCK_047-7b>¶
　隨平野盡江入大荒流蓋荆渚所作也¶
十二日過石首縣不入石首自唐始為縣在龍¶
　蓋山之麓下臨漢水亦形勝之地杜子美有¶
　送石首薛明府詩即此邑也泊藕池¶
十三日泊柳子夜過全證二僧舟中聽誦&KR0394;語¶
　般若心經此經惟蜀僧能誦¶
十四日次公安古所謂油口也漢昭烈駐軍始¶
　更今名規模氣象甚壯兵火之後民居多茅¶
　竹然茅屋尤精緻可愛井邑亦頗繁富米斗¶
<pb:KR4d0268_SBCK_047-8a>¶
　六七十錢知縣右儒林郎周謙孫來湖州人¶
　遊二聖報恩光孝禪寺二聖謂青葉髻如來¶
　婁至德如來也皆示鬼神力士之形髙二丈¶
　餘隂威凛然可畏正殿中為釋迦右為青葉¶
　髻號大聖左為婁至徳號二聖三像皆&KR0047;面¶
　予按藏經駒字函娑羅浮殊童子成道為青¶
　葉髻如來青葉髻如來再出世為樓至如來¶
　則二如來本一身耳有碑言邑人一夕同夢¶
　二神人言我青葉髻婁至德如來也有二巨¶
<pb:KR4d0268_SBCK_047-8b>¶
　木在江干我所運者俟鄯行者來令刻為我¶
　像已而果有人自稱鄯行者又善肖像邑人¶
　欣然請之像成人皆謂酷類所夢然碑無年¶
　月不知何代也長老祖珠&KR0047;平軍人寺後有¶
　廢城髣髴尚存圗經謂之吕䝉城然老杜乃¶
　曰地曠吕䝉營江深劉備城盖玄德子明皆¶
　屯於此也老杜曉發公安詩注云數月憩息¶
　此縣按公移居公安詩云水煙通徑草秋露¶
　接園葵而留别公安太易沙門詩云沙村白¶
<pb:KR4d0268_SBCK_047-9a>¶
　雪仍含凍江縣紅梅已放春則是以秋至此¶
　縣暮冬始去其曰數月憩息蓋爲此也泊弭¶
節亭馴鷗低飛徃來竟日不去¶
十五日周令&KR0003;縣本在近北枕漢水沙虚岸摧¶
　漸徙而&KR0047;今江流乃昔市邑也又云縣有五¶
　鄉然共不及二千户地曠民寡如此民耕尤¶
　苦隄防數壞歳歳増築不止晩携家再遊二¶
　聖寺衆寮有維摩刻木像甚佳云沙市工人¶
　所爲也方丈西有竹軒頗佳珠老&KR0003;五祖法¶
<pb:KR4d0268_SBCK_047-9b>¶
　演禪師初住四面山子然獨處凡二年始有¶
　一道士來問道乃請作知事又三年僧寶良¶
　來與道士朝夕㕘叩皆得法於是演公之道¶
　&KR0906;為人知而四方學者始稍有至者雖其後¶
　門人之盛稱天下然終身不過數十衆珠聞¶
　此於其師卍菴顔禪師荆州絶無禪林惟二¶
　聖而已然蜀僧出闗必走江浙回者又已自¶
　謂有得不復參叩故語云下江者疾走如煙¶
　上江者鼻孔撩天徒勞他二佛打供了不見¶
<pb:KR4d0268_SBCK_047-10a>¶
　一僧坐禪¶
十六日過白湖&KR0261;然無津抛江至升子鋪有天¶
　鵝數百翔泳水際日入泊沙市自公安至此¶
　六十里自此至荆&KR0047;陸行十里舟不復進矣¶
　老杜詩云買薪猶白帝鳴艣已沙頭劉夢得¶
　云沙頭檣干上始見春江闊皆謂此也¶
十七日日入後遷行李過嘉州趙青船盖入峽¶
　船也沙市堤上居者大抵皆蜀人不然則與¶
　蜀人為婚&KR0666;者也¶
<pb:KR4d0268_SBCK_047-10b>¶
十八日見知府資政殿學士劉恭父珙通判右¶
　奉議郎權嗣衍左宣教郎陳孺荆&KR0047;圖經以¶
　為楚之郢都梁元帝亦嘗都焉唐為江陵府¶
　荆&KR0047;節度今因之然牧守署衘但云知荆&KR0047;¶
　軍府與永興河陽正同初無意義但㳂舊而¶
　已¶
十九日郡集於新橋馬監監在西門外四十里¶
　自出城即黄茅彌望每十餘里有村疃數家¶
　而已道遇數十騎縱獵獲狐&KR0480;皆繫鞍上割¶
<pb:KR4d0268_SBCK_047-11a>¶
　鮮藉草而飲云襄陽軍人也是日極寒如窮¶
　冬土人云此月初已嘗有雪¶
二十日倒檣竿立艣牀蓋上峽惟用艣及百丈¶
　不復張㠶矣百丈以巨竹四破為之大如人¶
　臂予所乗千六百斛舟凡用艣六枝百丈兩¶
　車¶
二十一日劉帥丁内艱分迓兵之半負肩輿自¶
　山路先歸夔州是日重霧四塞¶
二十二日五鼓赴能仁院建㑹慶節道場中夜¶
<pb:KR4d0268_SBCK_047-11b>¶
　後舟人祀峽神屠一豨¶
二十三日奠劉帥母安定郡太夫人卓氏劉帥¶
　受吊禮與呉人同¶
二十四日見左朝奉郎湖北安撫司主管機宜¶
　文字牛達可右奉議郎安撫司幹辦公事湯¶
　衡右朝奉郎安撫同幹辦公事趙藴¶
二十五日右文林郎知歸州興山縣髙祁來¶
二十六日修舡始畢骨肉入新舡祭江瀆廟用¶
　壺酒特豕廟在沙市之東三四里神曰昭靈¶
<pb:KR4d0268_SBCK_047-12a>¶
　孚應威惠廣源王盖四瀆之一最為典祀之¶
　正者然兩廡滛祠尤多蓋荆楚舊俗也司法¶
　參軍右迪功郎王師㸃録其叔祖君儀待制¶
　訟卦講議來君儀嚴州人師事先大父精於¶
　易然遺書不傳講義止存一篇而已然亦其¶
　少作也¶
二十七日解舟擊鼔鳴艣舟人皆大噪擁堤觀¶
　者如堵墻泊新河口距沙市三四里蓋蜀人¶
　修船䖏¶
<pb:KR4d0268_SBCK_047-12b>¶
二十八日泊方城有嘉州人王百一者初應募¶
　為船之招頭招頭盖三老之長顧直差厚每¶
　祭神得胙肉倍衆人既而船户趙清改用所¶
　善程小八為招頭百一失職怏怏又不決去¶
　遂發狂赴水予急遣人拯之流一里餘三没¶
　三踊僅得出一招頭得喪能使人至死況大¶
　於此者乎¶
二十九日阻風¶
十月一日過&KR0050;洲壩倉頭百里洲泊沱㴩皆聚¶
<pb:KR4d0268_SBCK_047-13a>¶
　落竹&KR0035;鬱然民居相望亦有村夫子聚徒教¶
　授羣童見船過皆挾書出觀亦有誦書不輟¶
　者沱江别名詩江有沱禹貢岷山導江東别¶
　為沱是也㴩則爾雅所謂春秋夏有水冬無¶
　水曰㴩也¶
二日泊桂林灣全證二僧陸行來云㳂路民居¶
　大抵多四方人土著財十一也舟人殺猪十¶
　餘口祭神謂之開頭¶
三日舟人分胙行差晩與兒輩登隄觀蜀江乃¶
<pb:KR4d0268_SBCK_047-13b>¶
　知李太白荆門望蜀江詩江色緑且明為善¶
　狀物也自離塔子磯至是始望見巴山山在¶
　松滋縣泊灌子口蓋松滋枝江兩邑之間松¶
　滋晉縣自此入蜀江枝江唐縣古羅國也江¶
　陵九十九洲在焉晉柳約之羅述甄季之聞¶
　桓玄死自白帝至枝江即此地也歐陽文忠¶
　公有枝江山行五言二十四韻蓋文忠赴夷¶
　陵時自此陸行至峽州故其望州坡詩云﨑¶
　嶇幾日山行倦却喜坡頭見峽州灌子口一¶
<pb:KR4d0268_SBCK_047-14a>¶
　名松滋渡劉賔客有詩云巴人淚應猨聲落¶
　蜀客船從鳥道回¶
四日過楊木寨蓋松滋有四寨曰楊木車羊髙¶
　平稅家云泊龍灣¶
五日過白羊市蓋峽州宜都縣境上宜都唐縣¶
　也謁張文忠公天覺墓殘伐墓木横道㡬不¶
　可行天覺之子直龍圖閣茂已卒二孫一有¶
　官病狂易一白丁也&KR0004;作墓江濵已而不果¶
葬改塟山間今墓是也而舊墓亦不復毁啓隧¶
<pb:KR4d0268_SBCK_047-14b>¶
道出入中可容數十人坐有道人結屋其旁守¶
　之道人出一石刻草書云莫將外物尋竒寶¶
　須問真師決永鈆寄八瓊張子髙鍾離權始¶
　自王屋遊都下弟子浮玉山人來乞此字今¶
　又將西還丹元子再請書巻之末紹聖元年¶
　仲冬望日權即世所謂鍾離先生子髙即天¶
　覺丹元子即東坡先生與之醻倡者後有魏¶
　泰道輔跋云天覺修黄籙醮法成浮玉山人¶
　謂之曰上天錄公之功為須彌山八瓊洞主¶
<pb:KR4d0268_SBCK_047-15a>¶
　宜刻印謝帝而佩之天覺不以為信故浮玉¶
　又出鍾離公書為證後丹元子又為天覺求¶
　書巻末又有徐注者跋云天覺舟過真州方¶
　出謁有布衣幅巾者徑入舟中索筆大書閑¶
　人吕洞賔來謁張天覺十字擲筆即去而天¶
　覺適歸墨猶未乾注真州人云親見之墳前¶
　碑樓壁間有詩一篇云秋風十驛望台星想¶
　見氷壷照坐清霖雨已囘公旦駕挽鬚聊聽¶
　野王筝三朝元老心方壯四海蒼生耳已傾¶
<pb:KR4d0268_SBCK_047-15b>¶
　白髪故人來一别却歸林下看昇平蓋魏道¶
　輔贈天覺詩後人所題者唐立天舍人亦有¶
　一詩末句云無碑堪墮淚著句與招魂宜都¶
　知縣右文林郎呂大辨來泊赤崖¶
渭&KR0047;文集巻第四十七¶
