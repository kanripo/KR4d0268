# -*- mode: mandoku-view; -*-
#+TITLE: 渭南文集
#+DATE: 2015-09-11 14:12:34.395066
#+PROPERTY: ID KR4d0268
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 1
#+PROPERTY: FILE SB04n0409-001渭南文集-卷第一.
<pb:KR4d0268_SBCK_001-1a>¶
渭南文集巻第一¶
　　　　　　　山　隂　陸　游　務觀¶
　　表¶
　　　　　天申節賀表¶
　化國之日舒以長運啓千齡之盛天子有父¶
　尊之至心均萬㝢之驩敢即昌期䖍申壽祝¶
(賀/中)恭惟太上皇帝陛下宅心清靜受命溥將¶
　恊氣熏為太平華夷銜莫報之徳孫謀以燕¶
　翼子　宗社侈無疆之休誕敷錫於下民丕¶
<pb:KR4d0268_SBCK_001-1b>¶
　靈承于上帝臣方馳使傳阻綴朝班望晬表¶
　於雲霄敢恨微蹤之逺被頌聲於金石尚希¶
　薄技之陳¶
　　　　　㑹慶節賀表¶
　有王者興爰啓丕平之運使聖人壽敢忘胥¶
　戴之誠(賀/中)恭惟　皇帝陛下蕩乎無名建其¶
　有極干戈載戢恩加遼碣之區囹圄一空治¶
　格成康之上斂時百福享國萬年(臣)迹滯遐¶
　陬心馳魏闕紀虹渚電樞之慶莫厠諸儒演¶
<pb:KR4d0268_SBCK_001-2a>¶
　龍宫蘂笈之文徒修故事¶
　　　　　又¶
　帝生商而立子有開必先民戴舜以同心無¶
　逺弗屇乾端肇闢嶽貢交修(中賀)臣早以湖¶
　海之微生親見唐虞之盛典蓬轉逾二十年¶
　之久毎注想於冕旒嵩呼上千萬壽之時獨¶
　阻陪於簪笏兹膺郡寄復在王畿目瞻佳氣¶
　之鬱葱耳聴驩聲之洋溢永言踈賤已極光¶
　榮恭惟　皇帝陛下煥乎其有堯文粲然而¶
<pb:KR4d0268_SBCK_001-2b>¶
　興周道　三朝圖籍將還榮河溫洛之都萬¶
　里車書已軼碣石榆林之壤以仁政廣華夷¶
　之徳澤以豐年奉郊廟之牲牷凡曰含齒戴¶
　髮之儔均被淪肌浹髓之賜光御無疆之曆¶
　益培有永之年臣猥以分符莫遑造闕簫韶¶
　方奏徒傾就日之心歌頌可陳尚刻齊天之¶
　石¶
　　　　　瑞慶節賀表¶
　虹流電繞適當聖作之辰鼇抃嵩呼共效壽¶
<pb:KR4d0268_SBCK_001-3a>¶
　祺之祝敢傾丹悃仰扣睿聦(賀/中)恭惟　皇帝¶
　陛下徳當乾符躬有聖瑞東漸西被偉聲教¶
　之混同上際下蟠極仁恩之滲漉帝生商而¶
　立子民戴舜以同心歴考前聞孰逾盛際(臣)¶
　生逢千載仕歴　四朝嶽貢川珍猥預駿奔¶
　之末鳶飛魚躍承依洪造之中¶
　　　　　光宗冊寳賀表¶
　龜食簭從考廟方嚴於典冊仗全樂備都人¶
　咸覿於禮容聖教茂昭驩聲旁達(中賀)恭惟¶
<pb:KR4d0268_SBCK_001-3b>¶
　皇帝陛下道參穹壊徳肖　祖　宗稽周王¶
　小毖之求躬虞帝終身之慕父傳歸子有光¶
　盛舉於　兩朝天定勝人果見太平於今日¶
　乃咨元老大臣之參訂兼采議郎博士之討¶
　論勒崇垂鴻極髙蟠厚臣在列覩龍飛之旦¶
　紬書奏麟止之篇際遇特殊等夷罕及既莫¶
　預曲臺之議又阻從屬車之塵徒有悃誠形¶
　於夢想¶
　　　　　皇帝御正殿賀表¶
<pb:KR4d0268_SBCK_001-4a>¶
　肅傳清蹕端御昕朝徳上際而下蟠澤東漸¶
　而西被(賀/中)恭惟　皇帝陛下體天廣覆如日¶
　正中率禮無違永歎歳月遷流之速嚮明而¶
　治勉荅臣民愛戴之心諏太史涓吉之辰采¶
　奉常緜蕝之議對揚　宗社之福爰舉公卿¶
　之觴兩曜清明四方抃舞臣農疇齒耄帝所¶
　夢遥華衮光臨雖莫望火龍黼黻之盛黄麾¶
　備設尚想聞金石絲竹之音¶
　　　　　皇太子受冊賀表¶
<pb:KR4d0268_SBCK_001-4b>¶
　明詔建儲永為　宗社之本正衙發策顯荅¶
　神祗之心國勢尊安輿情闓懌(中賀)恭惟¶
　皇帝陛下若稽古訓駿惠先猷壽考億平誕¶
　膺不蔽之福本支萬世坐擁無疆之休存心¶
　養性以事天修身齊家而治國迨舉有邦之¶
　慶益昭知子之明(臣)跡逺周行心馳魏闕命¶
　太史卜日之吉徒聞蟠告之傳遣上公持節¶
　以行莫預觀瞻之盛儻未辭於　聖代尚自¶
　力於聲詩¶
<pb:KR4d0268_SBCK_001-5a>¶
　　　　　賀明堂表¶
　農扈婁豐協氣方流於緜宇合宫大享曠儀¶
　遂舉於中天驛置星馳嵩呼雷動伏以聖神¶
　在御祈報間行肆嚴長至之祠一舉上辛之¶
　典惟兹宗祀實在季秋既得萬國之驩心宜¶
　罄一精之嘉薦(賀/中)恭惟　皇帝陛下範圍元¶
　化斧藻太平采皇祐之舊章茂建平和之極¶
　稽紹興之新制用適古今之宜上帝顧歆殊¶
　休叢委臣官縻遐徼心繫明廷考漢家汶上¶
<pb:KR4d0268_SBCK_001-5b>¶
　之圖嗟莫部於潤色繼周頌我將之作尚自¶
　力於形容¶
　　　　　謝明堂赦表¶
　明堂總章舉曠儀於路寢鈎陳羽衞敷大號¶
　於端闈徳恊穹祗春囬海縣(謝/中)恭惟　皇帝¶
　陛下道繩祖武政酌民言乾文仰法於房心¶
　肇稱鉅典解澤黙符於雷雨一洗衆愆統和¶
　天人空虚囹圄臣適乗使傳逺在遐陬奉五¶
　百里之驛書徒深鼇抃上千萬年之聖壽莫¶
<pb:KR4d0268_SBCK_001-6a>¶
　綴鳬趨¶
　　　　　謝赦表¶
　宣布仁恩發揚孝治觀人心之鼓舞知天意¶
　之恊從(謝/中)恭惟　皇帝陛下躬舜禹之資履¶
　曽閔之行損又損而至道老吾老以及人一¶
　日三朝雖極寧親之大養四方萬里尚憂庶¶
　獄之亡&KR0499;内廣惠心旁流霈澤雨露所被囹¶
　圄一空(臣)適以守藩恭聞孚號雖與民欣戴¶
　如瞻咫尺之天然受命禱祈實勞方寸之地¶
<pb:KR4d0268_SBCK_001-6b>¶
　　　　　謝賜曆日表¶
　春秋以王而次春丕顯體元之妙閏月定時¶
　而成歳適當班曆之辰治象一新歡聲四溢¶
(謝/中)恭惟　皇帝陛下道兼倫制化被堪輿念¶
　王業之艱難毎急農桑之務察天心之仁愛¶
　尤深水旱之憂誠意既孚嘉生並應呼嵩髙¶
　之萬歳幸覩昌期陳泰階之六符不勝大願¶
　　　　　又¶
　詔班新曆雖舉彝章地近清都獨先下拜恩¶
<pb:KR4d0268_SBCK_001-7a>¶
　光旁燭小已知榮(中謝臣)聞堯授人時實前¶
　民用漢得天統克恊帝心方當重熙累洽之¶
　盛時宜謹體元居正之大典恭惟　皇帝陛¶
　下凝圖丕赫受命溥將齊七政於璿璣昭示¶
　太平之象調四時之玉燭用待來歳之宜爰¶
　勑有司以幸天下(臣)偶叨牧養獲與布宣職¶
　思其憂勸課誓殫於綿力年運而徃功名更¶
　感於初心¶
　　　　　福建到任謝表¶
<pb:KR4d0268_SBCK_001-7b>¶
　咸造在廷甫遂朝宗之願奉使有指遽叨臨¶
　遣之榮大造難名餘生曷報(謝/中)伏念臣么然¶
　薄命起自窮閻偶以元祐之黨家獲與紹興¶
　之朝士　真人有作景運方開適當宁歎息¶
　人才之實難顧一時豪傑號召而未至首䝉¶
　引對面錫殊科遭逢稀闊之知聳動邇遐之¶
　聴豈期蹇薄旋困沉綿卒繄全度之恩俾獲¶
　退藏之分侵尋半世轉徙兩川三為别乗之¶
　行再忝専城之寄五十之年已過非復壯心¶
<pb:KR4d0268_SBCK_001-8a>¶
　八千之路來歸怳如昨夢敷陳淺拙應對參¶
　差惟譴黜之是宜豈超遷之敢望此蓋伏遇¶
　皇帝陛下　道兼倫制澤被堪輿念(臣)留落¶
　有年尚未除於狂態憐(臣)馳驅無地空竊抱¶
　於愚忠顧雖末路之孤蹤猶玷外臺之髙選¶
(臣)謹當力思守道深戒瘝官禮樂逺有光華¶
　既大踰於素望靖共好是正直庶少答於鴻¶
　私¶
　　　　　江西到任謝表¶
<pb:KR4d0268_SBCK_001-8b>¶
　䟽恩趣召靡待一人之言改命遣行猶備四¶
　方之使丹𠂻欲叙雪涕先傾(謝/中)伏念臣禀資¶
　迂愚立身羇藐偶竊犂鉏之餘暇妄窺述作¶
　之淵源纍然自力於簡編老之將至過矣見¶
　稱於流輩轉而上聞頃入對於燕朝實親承¶
　於睿奬然而異恩賜第弗由場屋之選掄特¶
　旨造廷非出公卿之論薦已分亟投於閑散¶
　豈期重累於生成此蓋伏遇　皇帝陛下立¶
　賢無方用人唯已一洗拘攣之積弊廣収魁¶
<pb:KR4d0268_SBCK_001-9a>¶
　傑之遺才施及妄庸亦䝉省録甫停追詔還¶
　𢌿使旜凢曰自結於上知皆俾無蹈於後害¶
　海嶽之内纎塵墜露何所用之父母之愛幼¶
　子童孫蔑以加此驅馳入境感懼填膺重念¶
　臣樸學守株孤身弔影素乏蚍蜉螘子之助¶
　孰為輪囷蟠木之容愴餘日之安歸抱微誠¶
　而永歎方　天子建中和之極用告成功雖¶
　文史近卜祝之間亦思自效尚慿長育不遂¶
　棄捐所願預草漢家檢玉之文未敢遽同堯¶
<pb:KR4d0268_SBCK_001-9b>¶
　民擊壤之作刳肝自訴伏鑕何辭疾痛飢寒¶
　仰而呼天誓靡求於世俗齋戒沐浴可以事¶
　帝冀終望於清光¶
　　　　　嚴州到任謝表¶
　穿延和之細仗面咫尺天佩新定之左符秩¶
　二千石叨塵過分感懼交懐(中謝臣)聞明主¶
　恩深書生命薄唐帝之知李白一官不及於¶
　生前漢皇之念相如遺稾徒求於身後況如¶
　臣輩莫望昔人猥緣一枝之卑嘗綴百僚之¶
<pb:KR4d0268_SBCK_001-10a>¶
　末雖簪笏久違於昕謁乃姓名猶在於淵𠂻¶
　乗傳來歸兩奉召還之旨懐章欲上亟䝉趣¶
　對之榮親降玉音俯憐雪鬢勞其久别蓋寵¶
　嘉近侍之所宜勉以屬文實臨遺守(臣)之未¶
　有兹蓋伏遇　皇帝陛下睿謨冠古英斷如¶
　神肆筆成書千載獨髙於聖學刺經作制諸¶
　儒絶企於清光以(臣)夙被化於明時憐(臣)未¶
　廢書於晚歳將激昻其素志故闊略於徃愆¶
(臣)敢不戴使愚使過之恩念有社有民之寄¶
<pb:KR4d0268_SBCK_001-10b>¶
　憩棠隂而聴訟期無墜於家聲及𤓰戍而代¶
　歸尚少酬於君賜¶
　　　　　除寳謨閣待制謝表¶
　陪衆雋以登瀛已慙薄陋扈六飛而上雍遽¶
　踐髙華恩重命輕感深涕霣(謝/中)伏念(臣)材非¶
　異稟家本至寒蒼雅遺書守先臣之孤學莊¶
　騷奇作誦諸老之舊聞竊慕隠居求志之風¶
　尤恥譁世取名之事年運而往道阻且長仕¶
　止爲貧適遇　四朝之盛際老猶不死遂爲¶
<pb:KR4d0268_SBCK_001-11a>¶
　六聖之遺民豈期垂盡之時更被非常之遇¶
　置之儒館命以信書特寛尸素之重誅不待¶
　汗青而加賞兹蓋伏遇　皇帝陛下道兼倫¶
　制學備誠明體穹穹厚厚之仁躋蕩蕩巍巍¶
　之治風行雷動號令靡隔於幽遐魚躍鳶飛¶
　人材不遺於䟽賤雖耄期之已迫尚覆育之¶
　愈深(臣)敢不口誦訓辭心銘徳澤入預甘泉¶
　之筆橐儻效微勞歸尋杜曲之桑麻終祈洪¶
　造¶
<pb:KR4d0268_SBCK_001-11b>¶
　　　　　轉太中大夫謝表¶
　信史奏篇獲紀　兩朝之盛恩書馳驛躐躋¶
　四品之崇方醲賞之既行欲牢辤而弗敢始¶
　終忝幸俯仰兢慙(中謝)伏念臣身出窮閻家¶
　承孤學披肺肝而自力雖有素懐賜骸骨以¶
　歸休已更累歳昨被出綸之命起參載筆之¶
　遊强眊昏廢忘之餘均筆削討論之責食常¶
　忘事但憂尸素之當誅成本因人乃以汗青¶
　而受寵兹蓋伏遇　皇帝陛下奉先思孝守¶
<pb:KR4d0268_SBCK_001-12a>¶
　位曰仁夙受命于皇天克肖其徳肆纂圖於¶
　列聖無疆惟休永懐弓劒之藏毎切羮墻之¶
　慕爰永遺老俾誦舊聞而臣猥以耄期恭承¶
　訓勉愴　大父詩書之業久已寂寥讀元豐¶
　文獻之言至於感泣雖迫蓋棺之日敢忘結¶
　草之酬¶
　　　　　謝致仕表¶
　持橐甘泉已竊逢辰之幸挂冠神武又叨歸¶
　老之榮加恩俯念於耄年延賞特頒於申命¶
<pb:KR4d0268_SBCK_001-12b>¶
　伏讀絲綸之語曷勝犬馬之情(謝/中)伏念臣家¶
　本窮閻世承孤學雖遇千齡之盛際初無一¶
　日之微勞白首光隂躐冠登瀛之選青雲步¶
　武亟陪上雍之班屬預奏於信書遂祈歸於¶
　故里奉祠雖佚竊食靡安兹洊貢於忱辭始¶
　恭承於俞旨至於特捐異數増賁衰門顧令¶
　么微獲被榮耀兹蓋伏遇　皇帝陛下仁參¶
　化育道極範圍繼粟繼肉以養賢才祝鯁祝¶
　噎以禮𦒿耋思正元之朝士寤寐不忘念山¶
<pb:KR4d0268_SBCK_001-13a>¶
　隂之老人生存無幾越拘攣於令甲聳觀聴¶
　於薦紳簡編有光世類知勸而臣抱痾牀䇿¶
　絶望　闕廷賤息何能亦忝及親之禄素風¶
　未墜豈無報國之期¶
　　　　　落職謝表¶
　叨榮罪大念舊恩深僅鐫筆橐之華猶保桑¶
　榆之景仰慙鴻造下愧公言(中謝)伏念臣本¶
　出故家初無他技毎自求於逺官豈有意於¶
　虚名命之多囏動輒為累强起僅餘於數月¶
<pb:KR4d0268_SBCK_001-13b>¶
　退歸又閱於六年齒豁頭童心勦形瘵呌閽¶
　請命䝉恩久許其乞骸飾巾待終視世已同¶
　於逆旅敢謂寛平之邦憲尚令澌盡於里居¶
　此蓋伏遇　皇帝陛下勵精大猷惠養遺老¶
　念臣生當全盛被　六聖之㴠濡憐(臣)仕遇¶
　中興荷　三宗之識拔雖名薄責益示殊私¶
(臣)敢不祗誦訓詞痛懲宿負尸居餘氣永無¶
　再瞻軒陛之期老生常談莫敘仰戴丘山之¶
　意¶
<pb:KR4d0268_SBCK_001-14a>¶
　　　　　逆曦授首稱賀表¶
　天無私覆實均父母之仁邦有大刑爰下風¶
　雷之令英斷若神明之速成功無晷刻之淹¶
　氛祲澄清頌聲洋溢(中賀)臣伏以　髙皇有¶
　作王室中興方犬戎窺蜀以憑陵賴驍將奮¶
　身而守衞念功無已分閫相承仰　累朝寵¶
　數之非常雖舉族糜捐而曷報豈圖小醜自¶
　取參夷僣服自如改元無憚受封割地已北¶
　通獯鬻之庭置戍奪符欲東扼瞿唐之險罪¶
<pb:KR4d0268_SBCK_001-14b>¶
　不勝於擢髮誅寧貸於闔門肆推曠蕩之恩¶
　實自聖神之造恭惟　皇帝陛下徳配天地¶
　功光　祖　宗覽圖籍而動容毎念兩京之¶
　未復奉　廟祧而霣涕不忘　九世之深讎¶
　蠢兹邹卵之微自投鼎鑊之地人情共憤天¶
　討遂加葅醢以賜諸侯雖特寛於漢法頭顱¶
　之行萬里已大震於戎心遥知群醜宵遁之¶
　餘無復並塞秋防之警(臣)身歸南陌名寓西¶
　清馳驛四傳徒快鯨鯢之戮造朝旅賀莫趨¶
<pb:KR4d0268_SBCK_001-15a>¶
　鵷鷺之班¶
　　　牋¶
　　　　　光宗冊寳賀　太皇太后牋¶
　諏穀旦於清臺蓍龜允恊奉鴻稱於　考廟¶
　典冊有嚴慶襲重闈驩騰函㝢恭惟　太皇¶
　太后殿下道同先后徳著　累朝閱天下義¶
　理之深體坤元光大之盛密扶　睿斷纂修¶
　列聖之治功備述先猷啓迪一人之達孝舉¶
　時大典紹國成規(臣)斂迹還東馳心拱北紳¶
<pb:KR4d0268_SBCK_001-15b>¶
　緌雜遝遥瞻濟濟之賀班宫闕岧嶤徒寄區¶
　區之夢境¶
　　　　　皇帝御正殿賀　皇后牋¶
　聖治聿新爰正路朝之御邦儀丕舉實繄内¶
　助之功盛典告成函生胥慶恭惟　皇后殿¶
　下道隆任姒化洽邦家方當宁之朝羣臣惟¶
　聖時克宜中壼之介萬壽與天同休内騰六¶
　寢之驩外副萬方之望(臣)久違近著獲遇昌¶
　辰聴九賓之臚傳莫陪抃舞望五雲之宫闕¶
<pb:KR4d0268_SBCK_001-16a>¶
　徒極傾輸¶
　　　　　皇帝御正殿賀　皇太子牋¶
　清蹕肅九賓之儀方臨當宁寳觴奉萬壽之¶
　祝允屬儲宫邦家有光華裔同慶恭惟　皇¶
　太子殿下道隆孝友性極誠明以大學為家¶
　傳一洗俗儒章句之陋以密贊為子職豈獨¶
　寢門櫛縱之恭相此多儀實先百辟(某)久嬰¶
　沉疾已迫頹齡想廣殿之崇嚴莫陪襜翼占¶
　前星之明潤徒極傾馳¶
<pb:KR4d0268_SBCK_001-16b>¶
　　　　　皇太子受冊賀　皇后牋¶
　壼政憂勤恊贊　上聖登三之治母慈顧復¶
　遂開東宫明兩之祥汗簡光華函生鼔舞恭¶
　惟　皇后殿下道光圖史化被宫闈嗣先后¶
　之徽音體柔祇之厚載媯汭之降二女允謂¶
　盛時周臣之止九人實資内助迨此建儲之¶
　命益知儷極之尊(臣)自去通班久安故里頽¶
　齡耄矣莫陪執玉之趨鉅典煥然不勝拭目¶
　之喜¶
<pb:KR4d0268_SBCK_001-17a>¶
　　　　　賀　皇太子受冊牋¶
　父慈子孝集大慶于我家日吉時良發正衙¶
　之顯冊國勢重於九鼎驩聲達于四方恭惟¶
　皇太子殿下秉徳淳明宅心虚靜英姿達識¶
　事洞照於幾先强記博聞言必稽於古訓躬¶
　守　累朝仁恕之訓日侍　兩宫晬穆之顏¶
　歴考古初實為創見某夙叨四品垂及九齡¶
　為國老農莫簉濟濟鵷鸞之列逢時盛典尚¶
　懐區區犬馬之心¶
<pb:KR4d0268_SBCK_001-17b>¶
　　　　　逆曦授首賀　太皇太后牋¶
　叛臣干紀敢萌負固之心密詔行誅不待崇¶
　朝之久慶闗　宗社喜溢　宫庭(臣)伏以參¶
　井之墟古今重地方　髙帝東巡之始實群¶
　胡南牧之秋爰有驍雄服劳疆圉惟　列聖¶
　念功之意毎示優隆度故臣誓報之心豈有¶
　窮已蠢兹微孽亦荷異恩入居宿衞之聨出¶
　任師干之寄天所助者順乃懐悖逆之圖人¶
　不食其餘自掇殲夷之譴尚全遺族實出¶
<pb:KR4d0268_SBCK_001-18a>¶
　上恩恭惟　太皇太后殿下坤厚資生母儀¶
　燕翼毎道　先朝之家法助成　聖主之性¶
　仁慰在天之靈故誅其孥而無赦廣及物之¶
　澤故宥其族而弗疑臣久屏窮閻猶叨近侍¶
　用三有宅欣逢湯徳之寛於萬斯年莫預堯¶
　封之祝¶
　　　　　逆曦授首賀　皇后牋¶
　逆臣負固上貽正宁之憂密詔行誅不待靈¶
　旗之指勲髙古昔喜溢宫庭伏以分閫専征¶
<pb:KR4d0268_SBCK_001-18b>¶
　本倚世臣之舊野心叵測輒干邦憲之嚴妖¶
　禽自取於覆巢靡草獨枯於長夏尚加矜貸¶
　曲示㴠容故雖同産之親止用徙鄉之典恭¶
　惟　皇后殿下道光媯汭徳配坤元侍膳慈¶
　闈克謹晨昏之奉焦心中壼毎分宵旰之勞¶
　及此成功允為大慶聳裔夷之觀聴増竹帛¶
　之光華(臣)久已歸耕莫陪入賀身修家齊國¶
　治實由内助之功天時地利人和行覩外攘¶
　之烈　渭南文集巻第一¶
<pb:KR4d0268_SBCK_001-19a>¶
