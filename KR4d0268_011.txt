# -*- mode: mandoku-view; -*-
#+TITLE: 渭南文集
#+DATE: 2015-09-11 14:12:34.818525
#+PROPERTY: ID KR4d0268
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 11
#+PROPERTY: FILE SB04n0409-011渭南文集-卷第十一.
<pb:KR4d0268_SBCK_011-1a>¶
渭南文集卷第十一¶
　　　　　　　山　隂　陸　游　務觀¶
　　　　啓¶
　　　　　賀禮部鄭侍郎啓¶
　恭審筆橐陞華資論思於禁路絲綸出令兼¶
　潤色於皇猷共知儒術之益尊孰謂太平之¶
　無象恭惟(某)官好是正直擇乎中庸大册髙¶
　文固已寫之琬琰崇言谹議皆可質於鬼神¶
　殆將與日月而爭光奚止當雷霆而獨立惟¶
<pb:KR4d0268_SBCK_011-1b>¶
　上聖克勤於緫㩜察羣臣各盡於才能謂其¶
　代予言既乆煩於鴻碩求能典朕禮冝無易¶
　於老成况以南省之要司仍寓西垣之舊直¶
　惟時異數實冠清途然而文闗國之盛衰官¶
　以人而輕重籲俊尊上帝豈止在玉帛鐘鼓¶
　之間歛福錫庻民其必有典謨訓誥之盛視¶
　古無愧非公而誰所冀復如三代禮樂大備¶
　之時抑亦追還兩漢文辭爾雅之體顧雖老¶
　矣尚及見之¶
<pb:KR4d0268_SBCK_011-2a>¶
　　　　　答撫州發解進士啓¶
　士論推賢方恨定交之晩鄉書擢秀遽勤授¶
　贄之恭恭惟某官奧學海㴠英姿玉立山川¶
　信美生大儒名世之邦絃誦相聞陶　聖主¶
　右文之化將鵬摶於宦海姑鴻漸於名場某¶
　偶此乗軺遂叨勸駕宸廷射策豈惟慶榜帖¶
　之馳藏室讎書尚及見雲霄之舉(解魁云籍/甚聞名方)¶
(恨定交之晩褎然擢/秀遽勤授贄之恭)¶
　　　　　賀施中書啓¶
<pb:KR4d0268_SBCK_011-2b>¶
　伏審蓬壺清閟早冠群仙之遊詞掖髙華旋¶
　觀一佛之出得人之盛吾道有光恭惟某官¶
　秉徳醇明宅心夷粹髙文大册非復騷人墨¶
　客感寓之詞崇論谹言盡得宗廟朝廷嚴重¶
　之體久矣絶世而獨立固難袖手而旁觀況¶
　今　聖政之新方建太平之業推明天子惻¶
　怛愛民之措開慰海内奔走郷化之心徳意¶
　達於四夷號令嫓乎三代清議所屬匪公而¶
　誰且甘泉均號於従臣而西省獨稱於政本¶
<pb:KR4d0268_SBCK_011-3a>¶
　國僑潤色雖槩取儒學之長山甫將明必深¶
　通天下之務正官名者蓋已百祀稱職業者¶
　凢有幾人戞乎其難理若有待動心駭目自¶
　兹觀大手筆之傳削牘濡毫又當慶真學士¶
　之拜¶
　　　　　上丞相參政乞宫觀啓¶
　年運而往益知涉世之艱職思其憂獨幸侍¶
　祠之樂惓惓㣲志懇懇自陳伏念(某)擁腫凢¶
　材聱牙曲學既無甚髙論足以譁世豈有它¶
<pb:KR4d0268_SBCK_011-3b>¶
　繆巧用以致身隨牒半生問津萬里雖誓圖¶
　㣲報不勝狗馬之心而俯迫頹齡已罹霜露¶
　之疾壯志纍然而欲盡殘骸悴爾以難支拉¶
　朽摧枯競為排陷哀窮悼屈孰借聲光敢圖¶
　廊廟之尊未棄門闌之舊曲憐不逮力謂無¶
　他至於跌宕之文辱在褒稱之域二百年無¶
　此作矣固難稱愜於奨知萬户侯豈足道哉¶
　私亦激昂於衰懦然而揣數竒之薄命懼徒¶
　費於鴻鈞與其度越群材留朱雲於東閤曷¶
<pb:KR4d0268_SBCK_011-4a>¶
　若稍捐薄禄置陶令於北䆫伏望(某)官仁風¶
　翺及物之恩赫日照覆盆之陋念前跋胡而¶
　後㚄尾惟當自屏於江湖方上昭天而下漏¶
　泉忍使獨擠於溝壑假以毫端之潤寵其林¶
　下之歸某謹當刻骨戴恩刳心慕道誦丹臺¶
　之蘂笈少尉素懐拜玉局之氷衘用華晩景¶
　　　　　知嚴州謝王丞相啓¶
　故里浮沉竊玉局再期之禄公朝抆拭付桐¶
　江千里之民瓜戍非遥竹符甚寵感淪病骨¶
<pb:KR4d0268_SBCK_011-4b>¶
　愧溢衰顔伏念(某)元祐黨家紹興朝士池魚¶
　瀺灂本思目放於江湖社櫟支離乆已難施¶
　於斤斧繇治生之素拙因従官以忘歸頃自¶
　吳中乆留劎外顧彼衣冠之所萃頗以文字¶
　而相従方深去國之悲敢有擇交之意流偶¶
　殊於涇渭風自隔於馬牛睚眦見憎本出一¶
　朝之忿排擠盡力幾如九世之讎藐是羇孤¶
　孰為别白縦免投荒之大罸亦冝置散以終¶
　身且定逺未歸惟望玉闗之生入輕車已老¶
<pb:KR4d0268_SBCK_011-5a>¶
　猶䕶北平之盛秋豈有朝為閭閻廢斥之人¶
　暮竊畿輔承宣之寄兹蓋伏遇某官學窮突¶
　奥勲塞堪輿南山巖巖冠公師之重任赤舄¶
　几几同宗社之閎休念人才之實難悼士氣¶
　之不振埏陶至廣収拾無遺方與物以皆春¶
　憫向隅之獨泣燮和輿論闊略彝章起安國¶
　於徒中較恩未大還管寜於海外為力尚輕¶
　而某少非列於通才晩徒専於樸學棄雞肋¶
　而猶惜雖仰戴於深仁續鳬脛則自悲恐難¶
<pb:KR4d0268_SBCK_011-5b>¶
　逃於薄命¶
　　　　　謝梁右相啓¶
　故里投閑久竊奉祠之禄清時起廢遽叨出¶
　守之榮挈於九折之途置之一飽之地感深¶
　至骨涕溢交頥伏念(某)鄉校孤生京塵下吏¶
　學徒盡力徐而察之則鷁退飛仕已冥心非¶
　敢後也而馬不進頃者南遊七澤西上三巴¶
　繆見推於文辭因頗交其秀傑愛憎遂作譽¶
　毁相乗肆為部黨之讒規動朝端之聴雖漸¶
<pb:KR4d0268_SBCK_011-6a>¶
　能忍事聴唾面之自乾猶競起浮言至擢髪¶
　而莫數澒洞風波之上流離道路之旁幸逢¶
　皦日之中天固冝潦水之歸壑矧此江山之¶
　郡介於吳越之間先世嘗臨尚有召伯憇棠¶
　之愛提封甚邇僅同買臣衣繡之歸蕞爾何¶
　堪居然非稱此蓋伏遇(某)官身扶昌運手斡¶
　化鈞一氣鳶魚咸遂飛潛之性衆材杗桷各¶
　安大小之宜俯憐　下之餘嘗沐筆端之潤¶
　摧頽雖久省録未忘謂人士舎之則藏固當¶
<pb:KR4d0268_SBCK_011-6b>¶
　慕昔賢顯晦之節然朝廷養非所用何以待¶
　異時緩急之求既啓迪於淵衷遂燮和於輿¶
　論而某年齡扺此意氣蕭然律召東風雖幸¶
　春囘於寒谷手遮西日敢希身到於修門¶
　　　　　謝周樞使啓¶
　起由散地付以名州朝迹乆踈忽喜長安之¶
　近戍期未及先寛方朔之飢靖言孤蹤可謂¶
　過望伏念(某)簞瓢窮巷土木殘骸早已孤危¶
　馬一鳴而輒斥晩尤顚沛龜六鑄而不成羽¶
<pb:KR4d0268_SBCK_011-7a>¶
　翮摧傷風波震蕩薄禄作無窮之&KR1090;虛名結¶
　不解之讎酈生自謂非狂甚矣見知之寡韓¶
　愈何恃敢傲若為取怒之深乗下澤之車忽¶
　過半生掛神武之冠今無多日偶然未死得¶
　此少伸制出西垣地連右輔顧視必恭之梓¶
　阡陌相望封培勿翦之棠鄉閭太息此蓋伏¶
　遇　樞使丞相學優聖域道覺民先卓爾為¶
　衆正之宗毅然開孤進之路自太公已乆望¶
　子仰闗宗廟之靈有夷吾可無復憂盡釋薦¶
<pb:KR4d0268_SBCK_011-7b>¶
　紳之慮方廣求於雋傑乃首記其姓名生物¶
　功深奚啻吹律召東風之妙回天力大未覺¶
　挾山起北海之難而某少頗激昂老猶矍鑠¶
　志士弗忘在溝壑固當堅馬革裹尸之心薄¶
　福難與成功名第恐有猨臂不侯之相¶
　　　　　謝黄參政啟¶
　病餘揣分蘄續食於叢祠望外䟽恩俾牧民¶
　於近郡感深雪涕慙劇騂顔伏念某早嵗多¶
　艱晩途益困岷嶓巉絶身行禹貢之書雲夢¶
<pb:KR4d0268_SBCK_011-8a>¶
　蒼茫口誦楚騷之句未葬支離之骨辱招羇¶
　旅之魂八千之路雖還五十之年已過視荒¶
　荒而益廢髪種種以堪哀斷港絶潢徒有朝¶
　宗之願朽株枯木何施造化之功雖存溝壑¶
　之餘生已是簮紳之棄物驚宿愆之盡洗知¶
　孤迹之少安如絲如綸命出西垣之潤色有¶
　民有社地連右輔之封圻矧復嚴瀨遺祠桐¶
　山故隱企髙風之如在顧俗狀以自慙此盖¶
　伏遇　參政相公黼黻皇猷權衡國是衆仰¶
<pb:KR4d0268_SBCK_011-8b>¶
　規模之大天知議論之公謂設廉耻以遇羣¶
　臣士斯自好且蹈仁義則為君子人亦何常¶
　務與惟新不求其備某謹當銘膺感徳擢髪¶
　思愆弱羽遶枝姑低曰於晩景靈丹㸃礫儻¶
　邂逅於初心¶
　　　　　謝施參政啟¶
　起由散地畀以専城命出詞垣仰戴絲綸之¶
　寵名居節鎮俯慙章綬之華傴僂拜恩譫諄¶
　叙感伏念(某)薄才綿力多病早衰竊慕長者¶
<pb:KR4d0268_SBCK_011-9a>¶
　之餘風毎思砥礪未聞君子之大道徒益顚¶
　危零丁稷下之遊寂寞漳濵之卧尚無漂母¶
　哀王孫而進食況有故人憐范叔而贈袍牛¶
　欲釁鐘誰其弗忍婦非束緼何以自還敢期¶
　累年不振之蹤忽有一旦殊常之遇光生分¶
　表喜溢情涯惟兹山水之邦自昔詩書之俗¶
　脩門在望曾無日近之嗟先世嘗臨獲慰露¶
　濡之感此蓋伏遇　參政相公至仁善下盛¶
　徳兼容一引坐一解顔士託終身之重三吐¶
<pb:KR4d0268_SBCK_011-9b>¶
　哺三握髪野無片善之遺賢能借勢以鶱騰¶
　孤逺望風而傾屬自悲蓬梗獨逺門闌向使¶
　不為萬里之行固亦乆在諸生之末誦文章¶
　於方册竊喜得師聞道義於薦紳亦嘗願學¶
　既積精誠之至果歸甄冶之公旅進無階歎¶
　空馳於清夢餘年有幾懼終負於初心¶
　　　　　謝臺諫啟¶
　貧念代耕之禄懇乞奉祠恩開使過之門復¶
　令治郡方窮閻之待盡非公議而疇依慙極¶
<pb:KR4d0268_SBCK_011-10a>¶
　騂顔感深雪涕伏念(某)邅囘薄命顦顇餘生¶
　𨽻業荒唐小學僅通於蒼雅屬辭卑弱竒文¶
　徒慕於莊騷髪種種以將童心揺揺而欲折¶
　食粥動逾於累月陳絺或至於隆冬不能引¶
　分以掛冠廉隅已䘮更復貪榮於懐綬愧懼¶
　可知況此名城今為近輔九霄嘉氣日未邇¶
　於長安千載遺祠星嘗従於帝座孰為之地¶
　使有此行兹盖伏遇(某)官偉量海涵英姿山¶
　立(正言云義急嘘/枯仁先念舊)衆惡之而必察俯憐乆困¶
<pb:KR4d0268_SBCK_011-10b>¶
　於風波今老矣而無能尚使少紓於溝壑為¶
　國廣旁求之路示人無終棄之才曾是妄庸¶
　曲蒙全䕶除書已下徒叨湔洗之恩羸疾益¶
　侵無復激昂之日¶
　　　　　謝葛給事啟¶
　杜門訟六十年之非久安散地起家忝二千¶
　石之重忽奉明恩驚釁垢之漸除扶衰殘而¶
　下拜(舎人云起自窮閻叨臨近郡為農為圃/三年之冗不治如絲如綸一字之褒過)¶
(寵)伏念某學由病廢仕以罪歸冥心鵷鷺之¶
<pb:KR4d0268_SBCK_011-11a>¶
　行投迹雞豚之社海三山之縹渺釣鼇巳媿¶
　於初心楚七澤之蒼茫殪兕亦成於昨夢但¶
　欲負耒慕許行之學豈復叩角歌寗戚之詩¶
　偶逢公朝使過之時躐畀近郡承流之寄所¶
　䝉過矣自揆茫然天際鬱葱望九重之雲氣¶
　道周蔽芾掃四世之棠陰得遂此行孰為之¶
　地此盖伏遇　侍講給事道本文王之正學¶
　師孟氏之醇騰茂實而蜚英聲久隆　上睠¶
　息邪説而距詖行遂擅儒宗方與萬物而皆¶
<pb:KR4d0268_SBCK_011-11b>¶
　春不忍一夫之獨泣某偶階末契遂借餘光¶
(舎人云議論四方之望文章百世之師餘談/激水之斗升窮鱗悉逝麗藻生雲於膚寸甘)¶
(澤無窮方與萬物而皆春不忍一夫之獨/泣而某適有懐章之幸首叨泚筆之榮)雖¶
　飯豆羮藜不敢望功名於老大然書紳銘座¶
　尚思復玷缺之艱難¶
　　　　　答交代陳判院啓¶
　病求玉局但懐優游卒嵗之心恩畀桐廬獲¶
　繼超軼絶塵之迹方自嫌於通問乃遽辱於¶
　移書公真快哉我則陋矣伏念(某)少而落魄¶
<pb:KR4d0268_SBCK_011-12a>¶
　老益迂疎憔悴闗河萬里客岷嶓之境馳驅¶
　節傳三年使閩楚之郊迨此退歸頽然遲暮¶
　投幘已安於蟹舎起家忽奉於魚符此蓋伏¶
　遇(某)官秉節以貫四時瑞世而翔千仭經行¶
　早推於庠序謀猷晩著於朝廷謡誦上聞豈¶
　獨最列城之課規模甚逺又足為来者之師¶
(某)偶幸懐章遂將接武雖取棄竹馬望英躅¶
　以增慙然獲舊青氊在衰門而甚寵發春伊¶
　始坐歗多間願遵輔養之宜即慶禁嚴之拜¶
<pb:KR4d0268_SBCK_011-12b>¶
　　　　　嚴州到任謝王丞相啓¶
　懇求祠禄乃叨便郡之除甫及戍期亟奉燕¶
　朝之對身既復歸於鈞播衆知未棄於明時¶
　伏念某淺智褊能薄才緜力栖遲屏迹但欲¶
　射猛虎以終殘年辛苦著書不足藏名山而¶
　俟後世偶為貧而求仕旋觸罪以免歸鴈食¶
　無儲鶉衣不補凡百君子悠悠非特達之知¶
　平生故人往往處嫌疑之際欲言誰聴投老¶
　奚歸豈期廟堂任使之公挈出溝壑漂流之¶
<pb:KR4d0268_SBCK_011-13a>¶
　地此蓋伏遇(某)官孟韓道統伊吕王功黼黻¶
　聖猷謂言之不文則行之不逺甄陶士類每¶
　捨其所短而取其所長慨念孤生已侵暮境¶
　儻使抱所聞而不試則將齎遺恨於無窮何¶
　止屢陳於斧扆之前蓋亦昌言於搢紳之上¶
　故雖乆斥亦復漸収而(某)已知悔童子之雕¶
　蟲未免守古人之糟粕决無可用寜不自知¶
　續鍾釜之禄以待掛冠嘗面祈於大造効尺¶
　寸之勞而垂汗簡悵永負於初心¶
<pb:KR4d0268_SBCK_011-13b>¶
　　　　　謝梁右相啓¶
　玉局二年已竊伐耕之禄桐廬千里復叨起¶
　廢之恩望睟表之顒昂撫編氓之繁夥退惟¶
　忝冒徒積兢慚伏念某四壁寒家一簞賤士¶
　刻舟求劎固匪通材懲羮吹韲已消壯志比¶
　由蠏舍起領魚符永言久斥之餘亦有少伸¶
　之望然而察簿領稽違之細擿吏胥隠伏之¶
　㣲一皆非其素知又不可以遽習淵明之寄¶
　事外巳迫頹齡安國之擢徒中曷勝煩使此¶
<pb:KR4d0268_SBCK_011-14a>¶
　蓋伏遇(某)官才全經緯氣塞堪輿博取衆材¶
　婁抗延英之論宏開公道靡須光範之書施¶
　及妄庸未忘夙昔温飽一門之衣食洗湔累¶
　嵗之罪愆使為全人以畢餘日某敢不好是¶
　正直擇乎中庸戒舞智以賊民寜取椎魯少¶
　文之誚務盡心於折獄庻無寃枉失職之嗟¶
　苟不辱知其敢言報¶
　　　　　謝周樞使啟¶
　入望清光出臨近郡天威不違咫尺既諧就¶
<pb:KR4d0268_SBCK_011-14b>¶
　日之心父命惟所東西况被牧民之寄感恩¶
　至矣揣分茫然伏念(某)下愚難移大惑莫解¶
　不能髙飛逺舉求避横目之民乃復直情徑¶
　行自掇噬臍之悔永言窮薄數蹈邅回毁靡¶
　待於徳髙災非由於福過斷雲零落敢懐出¶
　岫之心病鶴䙰褷忽忝乗軒之寵此蓋伏遇¶
(某)官道窮宎奥氣塞堪輿南山之石巖巖帝¶
　資宿望綈&KR0129;之意戀戀士感誠言哀細徳之¶
　嶮㣲開鴻鈞之坱圠念兹積譴雖擢髪而有¶
<pb:KR4d0268_SBCK_011-15a>¶
　餘察彼衆讒亦吹毛之已甚未加顯棄聊復¶
　少収雖不在於英材樂育之中實創見於薄¶
　俗相挺之際而(某)扶衰自笑迫老冝歸無復¶
　入闗西日舉釣竿之手惟希度世東封謁玉¶
　輅之塵傾倒具陳慙惶無措¶
　　　　　謝臺諫啟¶
　掛洪景之衣冠宜還故里懐買臣之印綬尚¶
　冒明恩觸熱即途扶衰領郡伏念(某)身常短¶
　褐家本衡門一官惟妻子之謀萬里極闗河¶
<pb:KR4d0268_SBCK_011-15b>¶
　之逺景翳翳以將入餘日幾何芳菲菲其彌¶
　章素心空在比者竊冰衘於玉局築雲屋於¶
　鏡湖惟俟引年遂將沒齒散地方蘄於因任¶
　除書忽畀於専城宫闕中天有就日望雲之¶
　幸鄉閭接壤逾過家上冢之榮此蓋伏遇某¶
　官望重朝綱學通國體収真才於水落石出¶
　之後坐銷浮偽之風察定理於舟行岸移之¶
　時盡黜䜛誣之巧稍収乆廢用示至公(某)謹¶
　當勉効㣲勤堅持素守吏犯法而法在先務¶
<pb:KR4d0268_SBCK_011-16a>¶
　去姦政近民則民歸敢忘用恕或粗逃於大¶
　譴庶少荅於深知¶
　　　　　謝監司啟¶
　掛&KR0477;景之衣冠宜還故里懐買(臣)之印綬尚¶
　冒明恩觸熱即途扶衰領郡伏念(某)身常短¶
　褐家本衡門一官惟妻子之謀萬里極闗河¶
　之逺景翳翳以將入餘日幾何芳菲菲其彌¶
　章素心空在比者竊氷衘於玉局築雲屋於¶
　鏡湖惟俟引年遂將沒齒散地方蘄於因任¶
<pb:KR4d0268_SBCK_011-16b>¶
　除書忽畀於専城宫闕中天有就日望雲之¶
　幸鄉閭接壤逾過家上冡之榮此蓋伏遇某¶
　官學貫經郛望隆國器繡衣持斧姑小試於¶
　使軺豹尾屬車即超登於禁路尚容衰悴之¶
　迹暫託澄清之餘(某)謹當勉効㣲勤堅持素¶
　守吏犯法而法在先務去姦政近民則民歸¶
　敢忘用恕或粗逃於大譴庶少荅於深知¶
　　　　　答方寺丞啓¶
　年運而往悵乆隔於英遊道阻且長忽恭承¶
<pb:KR4d0268_SBCK_011-17a>¶
　於榮問情文甚寵衰晩増光伏念某笠澤漁¶
　家紹興朝士捫參歴井乆困客遊煮海摘山¶
　屢乘使傳既罪愆之未洗復衰疾之相乘骨¶
　相宜窮頭顱可揣穿延和之細仗恍若隔生¶
　分新定之左符更叨起廢此蓋伏遇(某)官義¶
　存推轂徳重匿瑕哀其顦顇之百罹借以揄¶
　揚之一諾遂叨共理之寄亦及歸耕之餘而¶
　某縁病廢書迫貧隨牒能古文何用於今世¶
　徒慙長者之見知居是邦不非其大夫殊匪¶
<pb:KR4d0268_SBCK_011-17b>¶
　小人之所望佇奉丁寜之誨用寛瘝曠之虞¶
　　　　　賀王提刑啓¶
　恭審繡衣玉節肅王畿風憲之嚴寳畫奎文¶
　新内閣圖書之直方攬澄清之轡已騰謡誦¶
　之聲恭惟(某)官學道愛人至誠格物徳秉民¶
　彝之粹才推國器之英中外踐揚自際風雲¶
　之㑹始終操履靡移金石之堅將階言語侍¶
　従之除洊被禮樂光華之遣欽恤副九重之¶
　指平反奉一笑之春始訖外庸即躋近列計¶
<pb:KR4d0268_SBCK_011-18a>¶
　秉軺之未幾旋頒詔以趣歸(某)意廣才疎心¶
　勞政拙伏&KR0491;志在千里悵暮景之已侵巢林¶
　不過一枝幸卑棲之有託¶
　　　　　與汪郎中啟¶
　去蜀歸吳已侵尋於晩境乞祠得郡尚記録¶
　於明時夙戒行艫已臨弊邑方竊依仁之幸¶
　敢稽告至之恭伏念(某)笠澤農家紹興朝士¶
　捫參歴井乆困客遊煑海摘山屢乘使傳既¶
　罪愆之未洗復衰疢之相乘骨相冝窮頭顱¶
<pb:KR4d0268_SBCK_011-18b>¶
　可揣穿延和之細仗恍若隔生分新定之左¶
　符更叨起廢恭惟某官義存推轂徳重匿瑕¶
　哀其憔悴之百罹借以揄揚之一諾遂容共¶
　理之寄亦及歸耕之餘而(某)扶憊以来罔功¶
　是懼快景星之先覩雖尚阻於瞻承分隣燭¶
　之餘光遂密依於覆護其為慰幸曷究敷陳¶
　　　　　與沈知府啓¶
　乘傳江臯偶同一道分符畿内復幸鄰邦公¶
　將假道於虞僕其得御於李胡交臂而失此¶
<pb:KR4d0268_SBCK_011-19a>¶
　亟削牘而布之恭惟(某)官厚徳鎮浮英姿邁¶
　往富貴固有命矣未嘗枉尺以自謀將相豈¶
　無種哉方且摶風而直上雖仰急流之勇退¶
　寜容袖手而旁觀果奉明綸起臨近甸豐年¶
　髙廩想謡誦之已聞燕寢清香知文書之益¶
　簡願精調於列鼎即歸覲於凝旒瞻詠之私¶
　敷宣曷既¶
　　　　　賀留樞密啓¶
　恭審行玉闗之萬里方喜遄歸陳泰階之六¶
<pb:KR4d0268_SBCK_011-19b>¶
　符亟聞殊睠地禁處丞明之䆳任崇參宥密¶
　之嚴成命誕揚師言允穆切以　藝祖鍳五¶
　代之弊不偏重於中書　裕陵新六官之名¶
　亦旁開於西府豈獨並隆於文武固將兼注¶
　於安危至以明詔特預於訏謨尤為本朝久¶
　虚之盛舉中原多故首用种忠憲之偉人聖¶
　政方新則有虞雍公之近事或名光於竹帛¶
　或位極於廟堂恭惟某官躬閎深魁碩之資¶
　負剛大直方之氣早推雅望&KR0906;歴近班以至¶
<pb:KR4d0268_SBCK_011-20a>¶
　公服小人故雖疎而不怨以大節事明主故¶
　既去而見思世方譾譾以自營公固落落而¶
　難合迨此寵光之自至益知巇險之徒勞淵¶
　乎一心應彼萬事七擒七縦已成服逺之功¶
　三起三留果有處中之命方且端委冠鈞衡¶
　之位挽河洗夷虜之塵復　列聖在天之讎¶
　攄遺民泣血之憤(某)幸身未死見國中興材¶
　館旁招雖莫陪於下士浯溪深刻尚自力於¶
　斯文¶
<pb:KR4d0268_SBCK_011-20b>¶
　　　　　賀蔣中丞啟¶
　伏審顯膺帝制進緫臺評公道大開在廷為¶
　之相賀正人益進吾國殆其庶幾仰惟廟社¶
　之休非復門䦨之慶(某)聞人情不逺立朝誰¶
　樂於抨彈仕者自謀干世本求於遇合皆使¶
　従容而徐進自非怨嫉之所歸一居三院七¶
　人之官遂任四海九州之責至於諫大夫之¶
　助成主徳中執法之振肅朝綱知不可以不¶
　言言不可以不盡雷霆在上獨立自如鼎鑊¶
<pb:KR4d0268_SBCK_011-21a>¶
　當前直趨不避始也負當世之名而人不我¶
　捨今也居得言之地則責將誰歸卓乎偉人¶
　更此重任恭惟(某)官英姿邁往奥學造㣲論¶
　必盡忠得堪輿剛大之氣仕常思退有耕釣¶
　高逸之風位逾達而謙有加權益隆而量莫¶
　測姑小煩於繩肅即進與於弼諧豈惟斯民¶
　被化於春風和氣之中亦使多士吐氣於青¶
　天白日之下今其始矣幸孰甚焉某嘗辱王¶
　翰卜隣之榮妄懐貢禹彈冠之喜崇言谹議¶
<pb:KR4d0268_SBCK_011-21b>¶
　已觀魁磊光信史之傳過計私憂妄有一二¶
　為執事之獻儻少寛於斧鑕尚嗣布於腹心¶
渭南文集卷第十一¶
<pb:KR4d0268_SBCK_011-22a>¶
